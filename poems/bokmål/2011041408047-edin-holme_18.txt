I kongens hus
går Isais sønn
og nyter sin lykke,
sin seiers lønn.

Rikdom og heder
av kongen ham skjenkes,
mellem hans stormenn
sangeren benkes.

Og kongens sønn,
den unge Jonatan,
edlest blandt menn,
finner i David
sin dyreste venn.

De to har funnet
vennskapets lykke,
livets juvel
som grenen og stammen
de væbner seg sammen,
hjerte til hjerte
og sjel i sjel.

Men mer enn dette
er Davids eie —
lykkens gudinne
strør sol på hans veier.
Mer har han vunnet
ved kongelig heder,
mere enn heltens glans,
Michol er hans!

Ynglingens drøm,
alle de lokkende syner,
lengslenes mektige strøm
er sunket til ro —
sammen til ett
er smeltet de to.

Under de susende kroner,
når kveldsolens gull
blinker i støvet,
når skumringens ånd
skjelver i løvet,
vandrer de hånd i hånd.

Og ord som hviskes,
øine som stråler,
nuets og fremtidens
lykke måler.
