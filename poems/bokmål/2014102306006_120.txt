VÅRT RÆ
Lyset begraver det frysende tre
i mektige hvite kaskader,
virvler i grenenes mørke som sne
og flammer i sortbrente blader.

Den luftige krone og stormen blir ett
mot de snehvide, rullende skyer.
Er det storm eller himmelens lys som med et
de sovende krefter fornyer?

Av askens frynser velder de opp
knuppenes glinsende bryster.
Jeg synes der står som et skrik fra dens topp,
når den opp imot stormen seg kryster!
