DEN DØDE
Du eldgamle rynkede kvinne,
som begynder at bli til jord,
stå opp igjen i mitt minne,
mens vi sakte med ligkisten ror.

Og la meg i sangen vi' deg
de hedeste av mine ord.
Det er kjolen jeg lovet at gi deg
når jeg engang kom ut og ble stor!

Du bodde der ute på skjæret
alene med alle de små
tæt indunder sjøen og været,
og kun sjelden mot landet du så.

Ditt blikk var bestandig der ute
på det høye og evige hav;
i det som i stenstuens rute
har kun lengslene speilet seg av.

Det hvilte en glans av de dage
da våren lå over dit skjød
i den lave og fattige hage,
indtil ømheden frøs i dit kjød.

Og siden du brud for vårherre
har kun sykdommen knuget din lend.

Det var som om jorden var hyllet i lyd
fra alle de ukjente sfærer,
det suste i nord og det bruste i syd,
det singlet og sang i alle fjærer.

I toppene hørte du som tusene skritt,
men engleskarer måtte det være,
for aldri kunne grenene bøye seg så blidt,
hvis det bare var en vind de måtte bære!

Jeg senket meg dypere og stod på en strand
som jeg selv iblandt de døde skulle kjenne.
Ja, jeg vet at det riflede, marøyegule sand
vil jeg huske til evighetens ende.

Der gikk det nå et dragsug og valset omkring
og lekte seg med småsten og pinner,
og gjemte dem i tanget som umistelige ting,
hvorav jeg ble den lykkelige finner!

Og ute til venstre på odden stod et brott
som jeg husket fra så lenge jeg levet.
Slik hadde det i blåsende månenetter stått
siden Døyngbuktens linje ble skrevet.

Men jeg måtte videre, for jeg visste om et tre
på den annen side fjellet i kilen,
hvor allting er så stille og for stormene i le
som om her var den evige hvilen . . .
