DE FORSVUNDNE EKESKOGER PÅ TJØMØ
Her har de ståt for et hverdagens folk
som fortidens hellige lunder,
åndenes bolig og evighetens tolk,
mens seklene gikk opp og gikk under.

De mektige løvmasser rundet sine tak
skjønt som et bilde på himlen,
en gullvevet hette som stammen holdt strak
høyt over maurtuens vrimlen!

Ja, for her under kronene vrimlet det og krøp
av alt som hadde føtter og hender,
og vrimlende som tusene gullbiller løp
havet mot de solbelyste strender!

Og humler stod tæt som en syngende sky
og vevet sin tone inn i luften;
og grenene var bolig for alt som kunne fly,
og løvet var et himmerik for duften.

Våren fra det fjerne, hit kom den først
hvergang den gjestet oss i Norden.
Det var som om den slukte sin jordiske tørst
først i det blå innover fjorden.

Og siden gikk den dryppende av havblåt iland
og efterlot en blåveisbekk i lien.
Og hit ned til havet kom kvinne og mann
for at drømme under ekene på stien . . .

Den moderlige sommer med unger i hver bukt
dvælte også helst her i lunden
og fulgte alt det nyfødtes flaksing og flukt
med smilende evighet om munnen.

Men skjønnest var ekene når høsten rykket inn
og liene begynte at lue
og dypene i levende kamp med sin vind
ble som en helteferd at skue!

Da bruste det og sang under ekenes hvelv
som om røsten fra det dype og høye
randt sammen hernede til høysangen selv
om jorderikes glede og møye.

Og lyttet gjorde menneskene i hytter og hus
mens høstnatten kom med sin nåde
og sjælene ble båret på det mektige brus
langt inn i evighetens gåte.

Kanhende lå da jorden bedekket med sne
når de atter slog opp sine øyne,
og smerten skar dypere enn frosten ved at se
at livet og dets farver var fløyne!

Men ekene stod mørke og mektige som før
og tedde frem en avklaret bygning
og fanget i sitt nett alle brott som fra sør
brøt inn over vinterhavets rykning.

Da var det at den veldigste tone fikk liv
som bare en ekeskog kan bære
og ingen får høre ved at lytte til et siv
at ærefrykt er det vi skal lære!

Og tryghet falt på oss og tanken gikk til ro
med bildet av vårt liv i en ramme
av jordbundne trær som fra evigheten stod
og var til alle tider de samme!

Ja slik stod de fredet i tusene år,
elsket og æret av alle.
Men mennesket bytter guder og jorden skifter kår
og Tjømøs gamle eker måtte falle.

Jeg som er født i en vanartet slekt,
som blindt etter vindingen løper,
fant bare halvråtne stubber dekt
med krattskog som passer til svøper!

Men ofte når jeg går her med ild i mitt blikk
er det som de ennå står og toner
Der ligger et skip med slappe seil
i skyggen av den og svømmer.

Uendelig fjernt er allting her,
verden er skjult langt borte.
På klippene sitter av skarv en hær,

Jeg ser ikke liv på dekket nå,
og ingen lyd er å høre.
De sover dernede mot klenningen ru
og med brenningens brus i sitt øre.

Jeg tror de er falt i søvn med ett,
overveldet av drømmen.
Og skipet vugger nå tungt og trett
som en uttenkt tanke på strømmen.

Her er jo alle drømmes mål,
her står nattens klipper
som skjuler for evig dagens bål.
For å fare lengere vi slipper!
