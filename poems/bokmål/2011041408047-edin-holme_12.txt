Så har Moses talt til folket.
Så han har med ildhu tolket
troskaps lønn og fallets farer
for de tause, grepne skarer.

Derpå stiger han på ny
inn i fjellets flammesky,
hvor i lysets himmelluer
Herrens herlighet han skuer.

Lenge dveler han derinne
i Guds klarhets rene stråler.
Dager, uker ei han måler.
Har hans folk ham gått av minne?

Ja  dernede folket grunner:
hvor ble deres fører av?
Fant på berget han sin grav?
Og de stirrer og de stunder,
og de venter dag og natt.
Men forgjeves. Folkets fører
folkets nød ei lenger rører
rådløs står de og forlatt.

Hvem skal råde, hvem skal lede,
hvem skal nå om hjorden frede? 
Alle spør, men ingen kan
på det bitre spørsmål svare.
Og en håbløshetens mare
breder seg fra mann til mann.

Tiden går  og folket famler
som en fåreflokk i blinde,
ingen styrer, ingen samler.
Folkets eldste råd må finne. 
Og det er kun én blandt alle
som til fører de kan kalle.

Det er Aron.  Han kan bære
Mose herskerstav med ære.
Han kan dagens varsler tyde,
han har sans for skjebnens spill,
han er rettvis, klok og mild —
Arons ord vil folket lyde.

Aron nøler. Ei han kjenner
vei og råd til mengdens vel.
Tusen lepper, tusen hender
trygler ham fra gry til kveld.

De må ha en gud å dyrke!
Gudene er folkets styrke!
Alle andre folk har sine.  
Aron vakler. Folkets krav
mektig som det ville hav,
stormer frem som en lavine 
For de sterke mørke krefter
må han så til sist gi etter.

Så er folket tilfredsstillet —
alt er nå blitt fryd og lyst.
Og den gamle førers bilde
blekner snart i deres bryst.

Men ei deres fører kun
er forglemt — i samme stund
har det blinde folk sin Gud
revet av sitt hjerte ut.

Hvorfor skal Israels stammer vandre
tyngre vei enn alle andre?
Andre guder gledens skåler
fyller for sitt folk til randen —
som Jehova ingen annen
karrig lønn og lykke måler.

ÅAron ser med sorg i hu
hvordan folket uten blu
styrter seg med lyst og iver
inn i hedenskapets natt,
og mot undergangen driver,
som av satan selv besatt.

Men hans styrke er kun skinn
Han som skulle stormen tvinge,
bøyes selv som siv i vind.
Han som skulle svøpen svinge,
fylt av nidkjær, hellig vrede,
står med matte, sunkne hender.
Han som strømmen skulle lede,
ledes selv. Hva mengden vil,
gir han vekt sitt minne til,
selv om skammens ild ham brenner.

Så til sist kan intet demme
opp for strømmens sterke brus —
ingen mannemakt kan temme
folkets tøylesløse rus.

Alle bånd er kastet av —
Israel sin gullkalv kranser,
rundt sin usle gud de danser
som på randen av sin grav.

Men som mengden best seg flokker
i sin brunst om offerbålet,
lyder gjennem skriket, skrålet,
tunge klemt av dommens klokker.

Se, fra bjergets klarhet treder
folkets store glemte leder —
Full av undren står han stille
angsten skjelver i hans barm —
taus han lytter til den ville
folkemengdens skrik og larm.

Hva er hendt? Hva strengeklang?
Hva er det for fest og sang?
Er det Herrens pris han hører,
strenger man i seier rører?

Hvilken skjensel!l Hvilken jammer
Og det er som smerten lammer
for et øyeblikk hans munn
tar han så i samme stund
folkets gud i sine hender,
og for deres skremte blikke
deres fryd til aske brenner,
strør den over vannet se
så får Israels barn da drikke
sine synders beske ve.

Moses går med sorgtungt sinn
atter til Gud Herren inn.
Han vil kjempe, han vil bede,
han vil mildne Herrens vrede.
Men forgjeves.  Herren lønner
kun med hårde svar hans bønner —
Til og plag meg ikke mere.
Dette folk mitt navn har skjendet,
trampet under fot min ære,
av sitt hjertes hovmod blendet.

Det har egget meg til strid,
derfor må det nå forbløde,
derfor skal min vrede gløde
over det til evig tid.

Men i mange, lange dage
Moses med Jehova strider.
Akk, rettferdig er Guds klage,
for sin blindhet folket lider.

Glem dog ikke hva du lovet
folket i dets hårde nød,
heller ikke hva det vovet
da sitt trelldomsåk det brøt.

Det er ditt din egen arv,
dertil av deg selv bestemt —
ingensinne du dets tarv
og dets trengsler har forglemt.

Folkets sjel er blind og hård,
ringe akter det Guds gaver,
å, men husk dog folkets kår —
til det siste var de slaver.

Og i syk og karrig jord
edle vekster sparsomt gror.
Gi dem frihet! Før dem frem
til selvstendighet og ære —
gi dem deres fedres hjem
og din vei de visst vil lære.

Hør meg! Hvis din lov må kreve
skyldløst liv som syndens bot,
se, jeg ligger for din fot —
jeg vil dø  la folket leve.

Og hva under! Mose bønn
får en herlig seierslønn.
Herrens røst på bjerget lyder:
Reis deg! Jeg min ed fortryder.
Se jeg sletter brøden ut
er mitt navn ei nådens Gud.
Tal til Israel, min sønn:

Vil idag ditt sinn du vende
fra de andre lysters snare,
vil ditt liv jeg ennu spare,
og min godhet skal du kjenne.
Hører du idag mitt ord,
skal din lykke ei forgå,
og den pakt jeg fordum svor,
dine fedre skal bestå.

Stillhet over leiren ruger.
Angst og frykt hvert hjerte knuger.
Over bjerget skyen henger
blodigrød og uhellsvanger
av og til et lynglimt sprenger
gjennem skyens mulm, og fanger
i sin redsel hvert et øye.
Dumpe drønn i natten spår
straffedommer fra det høye —
ingen vet når timen slår.

Da, o sel! fra bjerget kommer
deres hersker, deres dommer —
hvert et øye stirrer, brenner,
grepet som av dødens gru.
Sel!l han har i sine hender
lovens tavler også nu!

Hør, han taler! Han forkynner
Herrens straff for deres synder?
Nei utenkelige gåde:
han forkynner dem Guds nåde!

Og hva er det? Menn og kvinner.
stirrer, men kan ei forstå:
deres herskers ansikt skinner
så de ei kan se derpå.

Snart er alle redsler glemte,
snart er alle strenger stemte —
sønderbrutt er straffens ris
Leiren skjelver av Guds pris.
Stille står den store fører:
Nå Jehovas sang han hører.
