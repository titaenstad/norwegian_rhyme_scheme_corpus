LYKKEN
Hvor skulle jeg få malt den lyse glans
av vatret perlemor og blek opal
som ligger utbredt over fjell og dal
en stille sommernatt omkring Sankt Hans!

det dekkes atter av barmhjertig flod.
I øret blåser det, og måker skriker;
fra rustne nagler flyder vedens blod.

Mot luften strekker seg de vredne spanter
som knokkelfingre der med døden fjanter.
Ved efterår, når mørket allting kuer,
og tåken hersker over dag og natt;
når høstens skoger står som røde luer
mot luftens vegg, som skumrer grå og matt;
når stormen spenner sine skyers buer,
og dypets hender får i skipe fatt:

da ulmer der i alt en drøm om døden,
om evig undergang og alts forøden.
Det mørke regn er som en sot der sleper
sin blygrå kappe over fjord og vik.
På byttet skarv og ørn hverandre dreper;
mot kysten kaster sjøer seg med skrik.
Og himlen senker seg, og skodden kleber
sitt klamme kledebon om vrakets lik.

De gustne vinde på hverandre kaller,
og havets brenning tung og ødslig raller.
Da lægger tangen seg som bløde hender
med svale strøk omkring det knuste skrog;
og i dets planker enn en gang det tenner
et dunkelt minne om en stille skog
hin skog det kom fra, eller hin det kjenner
på havets bunn, hvor der lå vrak og sov.. .

Og derpå ble den slynget fra topp og til topp
som grepet av usynlige hender
imot brenningens mur, som i natten lyste opp
om de dundrende og dødsmørke strender.

Det varte og det rakk, hver bølge var et liv,
en evighet hver bølgedal den vandret;
men dypt i sin fortapthet dukket den seg stiv
somom ingenting i verden var forandret!

Fosforlyse kammer bruste og gikk frem
og dypene ble sporet og avet
så rolig og besindig som var det nettopp dem
som rådde over mørket og havet!

Men vinden var herskeren, det merkedes på alt
når kaos et øyeblik tidde
og veldige vinger ned fra rommene falt
og kuet den opprørske vidde.
villere ble vannene og verre deres larm
jo mere de fikk føling av fjorden!
det var som om dypet i sin inneklemte harm
ville reise seg ogg å innover jorden!

Men formene stod stive og stumme dernord
i det rugende mørke over kysten
og vidnet i sin trods at den eldgamle jord
fra evighet var forberedt på dysten.

Begge brott på Vakopflu
springer opp av måneders dvale,
farer opp i samme nå,
gjør og raser rundt som gale.

Havet svartnet tvers av Kråken,
vinden lå og pep en stund;
neste nå var sjøen våken
helt herinn i Staupersund!

Nå blir brott på brott ropt frem
av sydostens fulle lunge.
Jeg og høsten kjenner dem,
hilser dem i hver vår tunge!

Blytamp, Fryden, Blindebrottet,
hele fjordens gap blir fullt,
alle havets tenner blottet:
Heklefanten, Storekult,

Luen, Ryggen, Bikjeskjær. 
Vær velkommen havets hunde,
vær velkommen hundevær,
høst og hav på disse grunne!

Stormen har tre ganger raset seg trett
og flyttet hver tangvalk i stranden;
men ennå står løvet i buktene tett
og nærer den høstlige brannen.

På toftene mennenes rad
ustanselig strekker armene frem, som om de bad,
og ror, ror, ror...
Men mørket omkring dem gror.
Som fisk i maskenes spinn
langsomt menn og båter i tåkene vikles inn.

Der er ikke syd og nord.
Kun kaos og natt  og de villsomt svingende ror.
Man roper fra stund til stund
med valne hender for munn...
Men ødet er tomt og stumt,
blot havets besværlige ånde raller dumt.

Og alt forvirres mer.
I træge hjerner en sen forvandling skjer
Det er tuer med blomsterflor
som nå på havfladen gror;
og kjølenes buktede spor,
det er de veier som fører til bygdekirkenes jord!

I tårnet klokkene raver.
Man synger en gammel sang over åpne graver
O herre, i tåke vi ror
med angst og forvirring ombord;
med rop fra mann og til mann
og med årenes jammer i øret bestiger vi dødens strand . . .

Der løftet seg et gny over åser og skog
som lå tusene tomtønder strandet;
og mektige brusende lydbølger slog
milevidt ut innover landet.

Men vannene ble skjøvet tilside med en makt
som om oddene var kjempesterke hender;
og båten, denne avgrunnens ørvesle frakt,
för vidre langs de månelyse strender . . .

For: månen var kommen, og havet ble til gull
plutselig, som rørt av en mager;
og skyene fjernet seg, og himlen rant full
av stjernebilders løver og drager!

Og sjøtopper glimtet og svaberg skjøt lyn
og sprøytet ble en sølvvevet skodde.
Og sakte og høytidelig som ledet av et syn
gled livbåten inn bak en odde.

Og bukten tok imot den så mild som en mor
som lenge har ventet og sitret
med susende furuer inne på sin jord
hvor en bekk gjennom månelyset glitret.

Der fant jeg den kantret i usigelig fred,
halvveis i sandet begravet;
og der, på dens æsing, satte jeg meg ned
og drømte om dens ferd over havet . . .

Hvor det grønne er grønt, hvor det grå her er grått
og hvor furuen, granen og brisken
i sin evighetsdrift har hver tone forstått
som stiger fra dragsugets hvisken!

Her er intet som ikke er fullkommen skjønt
og fullkommen et med sin tanke,
den som gjorde det brunt eller grått eller grønt,
den som lot det bli fjell eller ranke.

Og her ligger den ensomme andrik på vakt
som den lå her fra tidenes morgen.
O så stum og så sky får den likevel sagt
at den ligger og venter på våren!

Dette snehvite skum, disse kulsvarte skjær,
dette sovende blå nedi havet,
det er farvene i sitt oppstandelsesskjær
som ligger i advent begravet.

Det er våren som ligger og drømmer i alt,
det er lyset som sover hernede.
Jeg er viss på at bare et skaperord falt
var det alt i sin fylle tilstede!

kunne du nå, min sjel, hente kreftene frem,
de som sover i deg som i tingen,
o da skulle din glede fra dønningens brem
lik villanden lette på vingen!
