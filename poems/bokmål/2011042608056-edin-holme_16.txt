SIMEON
I Herrens hus en olding
hver dag man kunde se.
Hans rygg var krum, og håret
var hvitt som viddens sne;

hans hender skalv, hans gang var tung,
men ånden ennu sterk og ung.
Ti viss og fast han ventet
ifølge Herrens bud —
at før hans øye luktes,
han skulle se sin Gud.

Og lengslen med hvert åndedrag
steg frem mot Herrens frelsesdag.
Se derfor tindrer øyet
med ungdoms varme ild,
og derfor ler rundt munnen
så lykkelig et smil
og han har lys rundt pannen sin
som ser han alt i himlen inn.
