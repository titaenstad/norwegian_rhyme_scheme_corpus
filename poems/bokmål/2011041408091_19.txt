I FILIPPI
Ut over sletten, hvor skjolde ga klang,
hvor lansene blinket og sverdene sang,
hvor huggene falt mellom kjempende kårne,
skuer Filippi med tinder og tårne.

Minnene favner om byen i glans,
blomstrer i sagnenes duftende krans.
Minner om hærdåd og stolte bedrifter
som lever og lyser om slektene skifter.

Her ved den laurbæromkransede strøm
drømte en yngling sin stolteste drøm:
Aleksander den unge, susende ørn.
Her tendtes hans ånd, her vokste hans vinger,
her ble han den store verdensbetvinger,
her fulgte ham hjemlandets tapre børn.

Inn i den sterke, befestede by
som Filip, hans far, ga rikdom og ry,
vandrer — fire århundreder etter
en verdenserobrer med større krefter.

Vel synes hans rustning av ringe verd,
en kappe hans brynje, en stav hans sverd,
hans samlede styrke er ringe å se,
foruten ham selv den telles i tre.

Dog snart skal den fattige vandrers ord
ryste til grunnen riker og troner,
runge som hærskrik for Roms legioner,
og engang som sang for den ganske jord.

Hver jordens skapning skjelver
for livets gådemakt,
i hjertets skjulte dybder
er evigheten lagt.

Guds hånd har sjelens strenger
i tidens morgen stemt,
i tonens bange beven
hans egen røst er gjemt.

Filippi selv, den hårde,
den sterke krigerstad,
den tone ei kan drepe
fra sjelens strengerad.

En krets av kvinner samles
ved elvens bredd i lønn,
for sjelens bange beven
åaånde ut i bønn.

Mens morgensolen gyller
den gamle krigerby,
går Paulus og hans venner
til elvebreddens ly.

Til kretsen, lun og stille,
de styrer sine fjed.
Som fremmede og gjester
de hilses!med Guds fred:

Mens morgenvinden hvisker
i landens bladehang,
og flodens vover synger
sin sekel gamle sang,
fra Pauli lepper flyter,
som kilden dyp og ren,
det ord som angsten løser,
og leger sjelens mén.

Det ler som gylne stråler
henover markens støv,
som sus av englevinger
igjennom lundens løv. 

Det er som himlen åpnes
for Herrens eget smil.
Som dugg for morgensolen
forsvinner angst og tvil.

I kretsen står en kvinne
i kostbar purpur kledt,
hun aldri av å spørre
og høre kan bli trett.

Hun ber og hun bønnfaller,
ukunstlet, likefrem,
de fremmede å gjeste
som venner hennes hjem.

Skjønt Paulus alltid lever
av sine henders verk,
blir Lydias begjæring
ham dog tilsist for sterk.

I hennes rike bolig
han får en veltjent ro,
mens han sin gjerning øver
frimodig, glad og fro.

Der går en stille jubel
igjennom Pauli sinn:
Europas førstegrøde
i laden samles inn.

Så signe skal hans mester
den ganske jord engang.
Og verdens angst og kvide
forvandles skal til sang.

Når fremgang og hell vår gjerning tilsmiler,
når/higen og vilje og evne er ett,
da faller det tungeste dagverk lett,
og knapt vi merker hvor dagene iler.

Slik også for Paulus. Dag til dag
så blidelig lenkes i fredfullt behag,
dagene flyter isammen smukt
så nesten han glemmer tidens flukt.

Filippi er blitt ham så såre kjær.
Liflig som sang er ham dagens besvær.
Hvor elsker han dog de trofaste menn,
sin nyskapte haves frodige ranker!
De fletter seg inn i alle hans tanker,
og slynger seg sammen som venn til venn.

Her dvelte han gjerne i år og i dage,
og skulle med sang sin plogfure drage.
Lister seg lengsler gjennom hans bryst,
tanker og følelser, bevende, ømme?
Drømmer han jordens deiligste drømme,
lokker den hjemløse hjemmets lyst?

Blender betagende syner hans øye?
Engster ham veiens og vandringens møye?
Hvisker i sjelen en fristende røst:
Slå deg til ro med din vunne høst?

Akk — kan vel Paulus en dag tilende
glemme at verden dog venter hans yrke.
Trengs det en spore, et støt kanhende?
Trengs det en herdning av viljens styrke?

Se, den er nær. Før Paulus det vet
brytes de fruktbare dagers fred.
Der fantes i byen en stakkars kvinne,
halvveis seerske, halvveis slavinne,

holdt av menn som skamløst og frekt
rev henne bort fra hjem og slekt
og skaffet seg vinning ved hennes elende.
Denne forvirrede kvinnes bånd
løste Paulus i kraft av Guds ånd,
bratt hennes skjensel og nød fikk ende.

Blek og matt som et skjelvende siv
våknet den arme til frihet og liv, 
brøt i Guds kraft løgnens lenker.
Henført hun flyktet fra trolldommens renker.

Da våkner også de verdige menn,
fester i stillhet dolken ved lend.
Rasende over sin tapte vinning
sverger de hevn, og legger sin plan.
Krone de skal hans forhatte tinning
og kreve tilbake med renter hans ran.

De lurer seg frem ad gater og streder,
værer som listige rovdyr sitt bytte.
Raskt må de gripe den lumske forræder,
at ingen det jagede rov skal beskytte.

Nå er de ved stedet  og rede til sprang.
Uten å ane den ringeste fare
går Paulus og Silas sin vanlige gang,
og løper så midt i den utspente snare.
Grepet av skurker, bastet og bundet,
de tror deres siste time er rundet.

Dog skurkene nøler  dolkene lyner,
men stikkes i skjeden. Skremmer dem syner?
Med skjellsord og rop, med slag og spenn,
de sleper de to mishandlede menn
til torvet, hvor stadens pretorer har sete.
De reiser seg verdig. Et vink, — de er rede
til dommen straks. Med innett hat,
med rasende fakter, med ord som gløder
anklagerne roper: «Dette er jøder,
fremmede folk som forstyrrer vår stad.

De håner vår lov, våre romerske seder,
til opprør og trolldom de folket forleder.
Og vi er dog romere! — Straff dem med døden!
Pretorene dårlig sin uro dølger.
Tilvisse, slikt kan få slemme følger 
en streng behandling tør være fornøden.

Og ordren er romersk; kort og bestemt:
«Svøpene frem! Pisk dem! Forvar dem!»
Og mengden skriker: Slå till Ikke spar dem!

Åpostlene gripes.  De nøkne lemmer
bindes til pelen med rep og remmer.
Og piskene suser, slag etter slag,
taktfast og jevnt til hopens behag.

De løses fra pelen. Men ikke til fred.
Kun for å slepes til fengslet avsted.
Der føres de inn i det mørkeste hull,
som frekke banditter, i lenker og jern,
uten forklaring, forsvar og vern. 
Av tretthet og smerte de synker omkull.

Og dog — tross skjensel og flenger og blod
de martrede menn bevarer sitt mod.
Lydt gjennom fengslets celler og ganger
toner i natten de skjønneste sanger.

Og fangene lytter. For selsomt spill!
I natt har gleden forvisst gått vill.
Da lyder der plutselig dønn og brak,
murene vakler, gulvet slår revner.
Ah  er det gledens fortørnede hevner
som kommer og sprenger fengslets tak.

Hu — det blir verre! Dørenes hengsler,
kramper og kroker og lenker og stengsler
knekkes som voks. 
De skrekkslagne fanger
river seg løs og kryper som slanger
fortumlet omkring.  Og vokteren farer
søvndrukken opp  han griper sitt sverd,
akk, nå er hans hode av ringe verd,
han eier ei bot for de undslupne fanger.

Men Paulus, som ser den fortviledes akt,
roper med hele sin stemmes makt:
«Spar dog ditt liv! Vi er alle tilstede.»
Vokteren' styrter med. 1vs derinn,
og ser i det flakkende lampeskinn
alle forsamlet. Av redsel og glede
han undres og skjelver.  O tusenfold ve,
nå kjenner han dem! Han synker i kne
og strekker imot dem de skjelvende hender.
Å, hvem har dog bundet Den Høyestes venner?

Han fører dem ut av den skidne hule
og inn i sitt hus. Deres verkende sår
han tvetter og binder så godt han forstår.
Og nå  nå kan han ei lengere skjule
den lønnlige kval som hans hjerte tærer,
men stille og fryktsomt han frem den bærer.

Fra år til år en byrde så svar,
en ve og en vånde så tung han bar.
Hva voldte den ve, hva fostret den vånde?
Gikk ikke lykken ham nå tilhånde?

Han var, som enhver Makedonias sønn,
fra ungdommens år en tapper soldat
nå nød han i fred sin tapperhets lønn,
han hadde vunnet sitt hjertes skatt,
en sikker stilling, et hegnet hjem.
Og lykken lyste enn lenger frem.

Men inne i sjelens innerste indre
det føltes som lykken ble mindre og mindre.
Som gråt fra en klagende barnemunn
steg fra hans hjertes dypeste grunn
et spørsmål, født av den bitreste kvide,
men svar eiet ingen i verden vide.

Er der en Gud? En Gud i himlen,
en Gud i verden, i menneskevrimlen ?
Han visste det ikke. Han følte kun kravet,
stille og dypt og veldig som havet:

Det være en Gud, hvis arm
maktet å hele hver blødende vunde —
der burde være en far, ved hvis barm
det ensomme menneskebarn fikk blunde.

Og nå i det siste? Utrolige Ting
taltes og hørtes rundt omkring.
Av fremmede menn det selsomme bud
til folket var bragt om den eneste Gud.

La, ennu mer: i et menneskes drakt
rhadde han steget til jorden ned,
rimed soning og bot for det ondes makt,
fimed åpen favn for alle som led.

Vokteren selv med undren stor
tidt hadde hørt de fremmedes ord.
Og sett at så manges angst og tvil
forsvant som barnets for morens smil.

Men han? Akk, ennu var veien lukket —
ennu gikk han med sorgen og byrden og sukket.
Men nå i natt var det største hendt:
ble fremmede menn til hans hus var sendt.

Han hadde dem selv ved sitt eget bord.
Hvor kunde han tie? Som bevende ord
hans hjertes begjær på leppen lå.
Og svaret han får fra gjestenes munn
senker seg dypt i hans hjertes grunn.
O svimlende under, herlige gåde,
det løser hans bånd, fjerner hans våde,
det demrer av dag i hans hjertes vrå.

Han stiger som ut av en grubes natt;
han eier den edle, skinnende skatt.
Rommet blir stort, og husets hvelv
løfter seg høylt som himlen selv.
For lykken derinne han eier ei ord.
I hele hans hus er den rik og stor.

Nattens hendelse sprer sin angst
over hele Filippii Mange slags rykter
svirrer omkring.  Pretorene frykter
at de fremmede menn var en farlig fangst.

Og derfor de sender ved daggry bud:
«Før disse jøder av fengslet ut.»
Men Paulus svarer: «Nei, ikke så.
Vi krever forklaring. Først da vil vi gå.
Vi er romerske menn, ikke mengdens rov,
og vi stiller oss inn under romersk lov.

Vi er offentlig hånet, pisket og lenket,
lovens håndhevere loven har krenket.
Og så vil de sende oss hemmelig bort!
Nei — la dem føle hva selv de har gjort.»

Forferdet erfarer stadens pretorer
fangenes myndige krav og rett.
Og så kommer de selv, drapert og kledt
i dommerskrud og med gylne snorer,
og bøyer seg dypt for de fattige fanger,
og legger for dagen, med ord og anger,
sin urett imot dem.  Og ber dem så drage,
for fredens skyld til et annet land.
Og apostlene går  uten vrede og klage,
sin mesters tjenere — merket som han.
