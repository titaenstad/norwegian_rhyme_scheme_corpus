SETT FRA KIRKEGÅRDEN
De sparsomme lykkestunder
som livet hernede ga
forsinker oss på vår vandring
og stanser oss ved vår grav.

Forunderlig nå å tenke
på en dag i ungdommens vår
med solglitter over havet
og søndenvind i ditt hår!

Da stod vi og eide livet,
men plutselig kom der en dag
da ingenting mere lyste
og hjertet slog tunge slag.

Og en vei uten mål og ende
lå foran oss skjult i vé
hvis ild vi klart kunne kjenne
skjønt vi ingenting kunne se.

Dog minnet lever og lyser
om den klare høysommerdag
da vi første gang drakk av lykken
i fulle og dype drag.

Og her foran hullet i jorden
flammer det opp igjen
og legger sin glans over fjorden
så jeg ingenting ser uten den.
