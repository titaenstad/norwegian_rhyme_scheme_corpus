I dets støv det gamle svinner,
i dets glans det nye rinner.
Der raser en strid over jordens rund,
det blinker av våben så vide,
det skjelver av tårer, det rødmer av blod;
så bitter ble menneskets kvide.
Akk, når skal den strid dog få ende?

Den fødtes hin morgen da slangens list
vår moder i snaren fikk spinne,
da mennesket glemte sin skapers bud
og lukket i løgnen seg inne.
Akk, når skal den strid dog få ende?

Hva engang var barn i den Høyestes hus,
blandt torner og tidsler må bløde.
Hva engang var fagert som liljen hvit,
ble bøyet og brutt tildøde.
Akk, når skal den strid dog få ende?

Da strålte en natt under englesang
Guds kraft i et barneøye,
en skjelvende kvinne bar i sin arm
befrielsens drott fra det høye.
Akk, når skal den strid dog få ende?

Og hærskriket tonet fra blodig val,
høyt livsfyrstens banner luet,
da vred seg i redsel hint slangekryp
til helvete og undergang truet.
Akk, når skal den strid dog få ende?

Så samle seg alle i fylkingens krans,
la blinke av våben så vide!
Hver tåre skal tørres, hver vunde skal gro,
og læges skal menneskets kvide.
Akk, når skal den strid dog få ende?
