PÅ KARMEL
«Har du funnet hans spor?»
«Nei ennu ikke.»
«Har du søkt overalt ?»
«Jeg har fulgt ditt ord.»
«Nøyaktig?»
«Til punkt og prikke.

Hver eneste krok
i det ganske land,
hvert hus og hver hytte
er gjennemstreifet
hver kvinne og mann
vi tok i ed,
at ingen ham skjulte,
og hvis noen fant ham
å bringe oss straks beskjed.»

«Har Obadja svoret?»
«Han som de andre.»
«Det er på tide han finnes.
Dette skal ha ende.
Kong Achab,
du er lunken,
både du og dine svenne.»
«Så kan dronningen søke.
Forøvrig — finner vi ham,
lett kan det hende,
at han slynger oss i øynene
en verre dom,
et verre elende.»

«Se der er det!
Kongen er redd !
Denne trollmann
har forhekset ditt sinn.
Ta deg sammen, min kjære,
og bli som du var
før trolldommen snørte
deg fast i sitt spinn.»

«Jehova er vred. 
Å, Jesabel!
Skaff dine prester ut av landet !
Fjern Astarte og Baal.
De har ødelagt
Israels fred.»

«Slipp ennu en gang
de ord av din munn,
og ditt liv veier lite
fra samme stund.

Mine prester!
Ha! dem skulle jeg jage!
Mine eneste venner,
min faders gave. 
Dem skulle jeg svike!
Min eneste glede
i dette elendige rike.

- Nei, Achab, min venn.
Men du skal jage
hin krypende slave,
Obadja, som går her
og skremmer deg.
Vær ikke sikker 
kan hende han likevel vet
hvor trollmannen gjemmer seg.

Obadja skal dø!
Både han
og den forhatte profet.
Eller, gjør som du vil;

Redd mine roser,
redd mine ranker,
fyll våre bad!
Vi vil: danse og feste.
Å Achab, skaff regn!
Mine hester blir magre,
mine deilige, deilige heste»

«Dine tanker er høye,
dine følelser edle 
begge er verdig
landets dronning.
Krev av Baal

hva du krever av meg.
Han er jo
«naturens beherskero.»
«Spar deg utflukter!
Du skal skaffe vann,
skal du enn sanke det
dråpevis sammen
fra det hele land.»
