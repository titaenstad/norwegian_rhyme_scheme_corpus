Se,  er det? Mens han ennå taler 
deles bratt den mørke tordensky,
og igjennem strålende portaler
løftes seeren i stormens gny.

Blek og redselsslagen står Elisa 
har han sett sin venn for siste gang? 
Høyt han roper, akk, men ingen svarer,
ropet dør, mens tordenens fanfarer
synger Ildprofetens avskjedssang.

Elisa står alene.
— Den kjære mesters navn
hvisker han ømt og stille,
og føler sitt tunge savn.

Og dog — hva ingen annen
på jord fikk lov å se,
for ham er åpenbaret,
det lindrer savnets ve.

Så har han og fra vennen
en herlig arv i hånd:
han har den hellige kappe
som pantet på hans ånd.

Fra skyens gylne riker
den dalte stille ned,
et avskjedsord fra oven,
et bud om kraft og fred.

På Abel-Meholas marker,
da han bak plogen gikk,
ved Ildprofetens kappe
en flyktig dåp han fikk.

Nå er hans kall befestet 
så fast og trygt han tror;
ti skrider han trøstig fremad 
i den store gudsmanns spor.

Nå vet han Gud vil føre
til seir sitt frelserverk;
den minste som den største
ved Herrens arm er sterk.

Han skaper sol og stjerner,
han kjenner krypets kår.
For alt som lever og lider
hans store hjerte slår.

For glansen av hans åsyn
må blekne klarest sol,
én gang hvert kne må bøyes
for Herrens kongestol.

Hans råd ei støv kan fatte,
hans veier ingen vet.
Til sist dog alt som lever,
må se hans herlighet.

Du, den høyeste blandt høye,
Du, den viseste blandt vise,
kun for deg jeg kne vil bøye,
ene deg min sang skal prise
