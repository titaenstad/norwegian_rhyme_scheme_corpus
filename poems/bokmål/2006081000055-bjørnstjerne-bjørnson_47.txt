EN UNGDOM SOM ER STERK OG SUNN
En ungdom som er sterk og sunn,
den stiger frem med overskudd
i lek og sang og blomsterskudd
av fedrelandets odelsgrunn.
Den drømmner av det store svunne,
den lengter mot det enn ei vunne.

En ungdom som er sterk og sunn,
er hele folkets æressak,
er hele livets blomstringsdag,
oppstandelse på fedres grunn
av alle slekter. Atter blommer
de gamle i de unges sommer.

En ungdom som er sterk og sunn,
er alt vi evner, én gang til,
og dermed håp for alt vi vil,
er vekst i karakterens grunn,
med dragning mot et alltid bedre
av slektens ånd fra våre fedre.
