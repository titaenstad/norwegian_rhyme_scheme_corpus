Som en sang
var meg piskenes sus
og ofrenes skrik.
Jeg takket Gud,
når renker og svik,
når pinsler og gru
den svakes motstand betvang.

Å — alle de skygger,
som glider og strømmer
forbi meg.
Alle de øyne,
som stirrer og dømmer.
Og ingen,
ingen kan fri meg.

Aftenvindens stille, tunge klagen
skjelver over sletten vemodsfull.
Dagen dør i purpur og skarlagen,
solen synker i et hav av gull.

Ennu sitter flyktningen alene
under dommen av uskyldig blod.
øyet flakker rundt på markens stene
aldri tvettes disse hender rene.
Livet er ei langt nok til hans bot.

Over Jerusalems brogede vrimmel
stjernene smiler fra mattblå himmel.
Aftenens dulmende ro seg breder
langsomt og lunt i dens smug og streder.
Kvinner og menn i Marias bolig
samles som vanlig i skumringens stund,
dveler om Mesterens minne fortrolig,
lytter til ordet fra lærernes munn.

Nå er den vanlige ro dog forsvunnet.
Et engstende rykte dem alle har spunnet
inn i sitt nett. De hvisker og tier
og spør. Men ingen har svar som befrier.

Saulus rabbiner! Som kampsignal lød
navnet. Landflyktighet, redsler og død
det varsler. Vel hvisket et underfullt rykte,
at nå var der intet å frykte;

men hvem tør tro det. Spenningens ve
skjelver i hjerter og nerver og miner.
Hva er det? En gjøglende drøm? Der kommer
Barnabas, Markus og Peter og ser
ved hånden han fører Saulus rabbiner,
den fnysende bøddel, den grusomme dommer.

Hans hode er senket. Se, sorgen har preget
hans trekk. Han lyser av mildhet og ro.
Å Gud, er det mulig! Tør ryktet de tro?
Saulus en bror mellom brødre!?  Beveget
lytter de alle til Peters ord,
og stirrer i frykt på den fremmede bror.

Og Saulus selv! Grepet, bøyet,
står han i klyngen av ukjente frender,
åpner sitt hjerte, skrifter, bekjenner,
mens angerens tårer skjelver i øyet.

Hans hjerte er fullt. Sin sorg han betvinger.
Han ånder befriet, hans ord får vinger.
Større enn blindhet, blodskyld og skam,
et bunnløst dyp, en svimlende gåde,
er Herrens barmhjertighet, godhet og nåde,
stor imot alle — størst dog mot ham.

Fra hjerte til hjerte, fra øye til øye
der går som en bølge av takk og smil,
ogistiger som brus mot Gud i det høye,
som løver kan temme, som stolthet kan bøye,
ogtvinge i kne både tross og tvil.

Brødrene skilless De nærmeste dage
de drøfter fra morgen til dagen dør,
kun Saulus fra Tarsus, forfølgeren før,
men nå ikke mere disiplenes plage,

han ønsker å være en bror, en venn.
De vilde nok tro ham, såsant de kunde;
men akk, enn blør så mangen vunde.
De tviler og tror  og tviler igjen.

Tross skuffelser og kulde,
tross dype sjelesår,
og mørke minners skygger
fra lengst henrundne år,
ble dagen dog for Saulus
en fredfull, stille fest,
når ut og inn han vandret,
som Peters kjære gjest.

Jerusalem han elsket
som barn sin moder øm.
Det var hans barndoms lengsel,
det var hans ungdoms drøm.

Nå er den blitt ham mere
enn noen gang den var,
nå hver dens plett er merket
av Kristi fotefar.

Ved Peters side vandrer
han glad fra sted til sted,
og denne må fortelle
på ny om alt han vet.

Ei barn har noensinne
slik lyttet til sin mor,
som denne rabbi hørte
den ringe fiskers ord.

Fra gatens larm og uro,
mens skumringen falt på,
de vandret tause sammen
til havens stille vrå.

«Her var det! — Her han segnet
i angst på marken ned.
Her stred han hårdt med døden,
her ble som blod hans sved.

Å male rett hans smerte
ei penn, ei ord formår.
O skam som aldri glemmes,
så lenge verden står:

Vi sovnet. Uten støtte
av vennehånd han stred
hans rop i natten døde,
forlatt sin kval han led.

Akk — bunnløs er vår skjensel,
ti vit: hans egen venn
for penger overgav ham
tilrådet og dets menn.

Vi så i fakkelskjæret
hans vilt forvredne munn
idet han Herren kysset,
O, redselsfulle stund.

Vi hørte vaktens latter,
og larm av spyd og skjold.
Vi så vår Mester bundet
i sine bødlers vold.

Og Ve blandt havens stammer,
som skremt, forjaget vilt
vi flyktet, usle, feige. 
Akk, alt var tapt og spilt.
