NORGE, NORGE!
Norge, Norge,
blånende opp av det grågrønne hav,
øder omkring som fugle-unger,
fjorder i tunger
innover dit som det stilner av.

Elver, daler
følges fra fjellene, skog-ås og li
langelig etter. Straks som det letter,
sjøer og sletter,
helgedags-freden med tempel i.

Norge, Norge,
hytter og hus og ingen borge,
blidt eller hårdt,
du er vårt, du er vårt,
du er fremtidens land.

Norge, Norge,
skibakke-løpets skinnende land,
sjø-ulkens havn og fiske-leie,
fløternes veie,
gjeternes fjell-ljom og jøkel-brann.

Akrer, enger,
runer i skog-landet, spredte skår,
byer som blomster, elvene skyter
ut hvor det bryter
hvitt ifra havet, der svermen går!

Norge, Norge,
hytter og hus og ingen borge,
blidt eller hårdt,
du er vårt, du er vårt,
du er fremtidens land.
