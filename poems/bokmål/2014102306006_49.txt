ØYA
Med bratte klipper og brenningbrus
tordnende inn mot stranden
står den, øya i havet,
helt ute i himmelranden.

Skarv stryker henover
de høyt flammende grunner,
og måker sitter i solen
ved sine reder og blunner.

Det suser svakt gjennom gresset,
og rødt lyser lyngen.
En evig tone omkretser den:
brus, sus og syngen.

O eolsharpe derute,
mektig drager du sjelen
der ute å bo
i altforglemmende dvelen!

Blott lys og bølger,
blott toner, flukt og flammer,
blott følge i himlen inn
de skinnende bølgekammer!
