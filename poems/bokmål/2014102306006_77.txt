Så hør meg da du som har hjemme
blandt epletrær og blomstrende syrin,
jeg har aldri hatt behov for å glemme,
det var glemslen som just var min vin.

Min tunge lærte tidlig å forbanne,
jeg skar den ikke ut av min munn,
og kanhende skal du engang få sanne
at til Rama og Raka er der grunn.

Rundt havene vrimler det med havner,
jeg har gjestet dem alle en gang,
og jeg kjenner alle hajer og ravner
som der nyter samfunnsstøtters rang.

Jeg kjenner også rennestenstøsen
og den råtne hallik i sin pels,
jeg kan gi deg deres hemmelige løsen:
Det er livet eller pengene det gjelds!

Har jeg stått på en bakk og latt drømmen
gå foran meg iland i en by
så skulle snart den mudrede strømmen
langt til havs mine skuffelser spy.

Her ute er det bittert å være,
men du sover når vakten er forbi.
Det er bedre å nemme havets lære:
kun den drivende planke er fri.

Guds død, det er bedre å fare
enn å ligge i en svinesti trygg.
Både sadel og tømmer kan du spare
når du rider på brimhestens rygg!

Jeg skal hviske deg et ord i ditt øre,
du dåre som stoler på din bank:
Det meste er nå i dødens vold
og rørt av dens mørke frost:
Den ene side er lam og kold
og føttene kreftens kost.

Vårsolen står som et sprøyt av gull
innover den skitne karm,
og kammerset renner i kveldsfreden full
av brenningens fjerne larm.

Hun ligger og likner en verden som sank
blot hovedets takkede ø
løfter seg fjernt hvor kvelden står blank
på den svarte og stigende sjø!
