HAVBLIKK
Slike enkelte strofer
har jeg i drømme skapt.
Det er bare glimt av noe
virkeligheten har tapt.

Gyldne råp av stjerner,
lys fra kimmingens sjø,
ting som de evige fjerner
alt hadde tenkt å la dø.. .

Kingelvevet står klart mot havet
midt i en naken nypetorn;
men borte på berget fylles lavet
og gråstenens groper med hvite korn.

Hvorfor besår du jorden med sne,
vårvind, og sprenger drømmen du vevet,
nå da vi just skulle våkne og se
havet gå blått gjennom kingelvevet?

Det stod der og var nettopp så fredfullt som før,
jeg lenet meg inn til dets samme
og lyttet til det syngende vinddrag fra sør
det samme, i all evighet det samme!

Der er så mange ting for et menneskegøye skjult,
her står jeg nå og grubler på en gåte
som kanskje ingen annen enn meg har forfulgt,
og som kanskje jeg i natt kunne råde...

Litt søndenfor Trælsodden ligger der et skjær
hvis vesenstrekk jeg aldri kunne fange,
skjønt min fot har betrådt det i alle slags vær
og jeg løp der vel tusene gange.

Men aldri var der reder, og aldri satt en fugl
og speidet fra dets blankslitte isse.
Det lå der i sin tross og lot brenningens hjul
forgjeves i fjellveggen risse,
ufølsomt for livet, i sannhet som en sten
sovende fra tidenes morgen,
et bilde på ensomhetens makt over en
som for alltid har hengitt seg til sorgen.

Hva var det for en død som jeg der hadde sett
triumfere over hele naturen?
Det grublet jeg på, mens jeg blunnede lett,
til jeg vektes av et oterpip fra uren ...

Et eneste øyeblikk av hvile er nok
til atter å fylle oss med livet.
Mine sanser fløy opp som en søvndrukken flokk
av villender, oppskremt fra sivet.

Jeg skyndte meg etter og samlet dem igjen
på Stauperluens skumkledte varde,
som står der i sin ensomhet og advarer menn
lik en havdypets syngende barde.

Der danset nå en brenning som aldri går til ro,
det glitret, det brøt og det braket.
Det var som om avgrunnen overmodig lo
hvergang den reiste seg på flaket.

Jeg stirret i dens åsyn: O dyp, hvem er du
flodens og fullmånens fange,
eller kanskje det forstenende glimt jeg et nå
fikk av selve opprørets slange?

Du stormfulle verden, hva er du for et speil
for en menneskesjel som stanser og stirrer,
mens han prøver sine krefter og måler sine feil
under stjerner hvis klarhet blott forvirrer!

Her står jeg nå og føler det som jorden drev bort
lik en båt jeg har glemt å fortøye,
og vinden som bruser gjennom himmelhvelvets port
river meg med mot det høye.

Almektige Gud, kan vel øks eller sag
noensinne øde dine verker?
Du holder jo i hånden til den ytterste dag
ekeskoger, vårvind og lerker!

Har jeg ikke sett dem de hellige trær
her i sin jordiske velde
så vet jeg dog visst jeg skal finne dem der
hvor øks ingen eker kan felle!
