LØVSALSFESTEN
Av festkledde skarer fra syd og nord
det vrimler på stier og veie;
med sang og med skjemt og lystige ord
de korter seg vandringens møye;
og stormann og stodder, bonde og prest
side om side seg skynder.
Jerusalem smykker seg nå som best,
ti jødenes deiligste, gladeste fest,
Løvsalenes høytid, begynner.

Som et mørkegrønt teppe de hytter av løv
hver dal og hvert høydedrag dekker;
på takenes sten og i torvenes støv
de sees i sirlige rekker, 
et mørkegrønt teppe, gjennembrutt dog
av skarenes brogede linjer.
Med grener i hender det syngende tog
likner på frastand en vandrende skog
av myrter og palmer og pinjer.

De larmende skarer den hellige stad
fra ende til ende fyller,
og utenfor strømmer i rekke og rad
det samme talløse mylder.

De brogede drakter i høstsolens gull
som prangende høstløv skinner!
Av havers ange er luften full,
det skjelver i sky, det glør over muld,
mens dagen i vesten svinner.

Når natten innhyller den hellige stad,
da tendes i templets haller
de kjempebluss fire, hvis strålebad
som en flom over staden faller.

Andektige danser til tonenes takt
med osende fakler i hende:
«Lovsynger vår Gud! Ti stor er hans makt!
En evighet varer hans miskunnhets pakt,
og aldri hans godhet får ende.»

Men da Siloamsvannet ved morgenens gry
utøses på brennofrets alter,
da bruser en sang som stormens gny
til harper og trommer og psalter:
«I frelsens kilder med jubellyd
og lovsang skal vann dere finne!
Vår Gud er konge, vår ære og pryd
Og slik en stormende, grenseløs fryd
så forhen man ingensinne.

Dette jubelbrak
Men da siste toner døde,
ble det som et dødens øde;
der ble tyst, hvor før var sang,
strengen stemtes til den sprang.

I en sådan stund
lød en røst i templets rund:
«Dette vann ei tørst kan slukke;
tørster dere, så kom til meg!
Livsens kilder
jeg for dere vil opplukke.»

Vover han?
I selve templet?
Av de lærde er han
som ens Vert mer stemplet.
Se, han taler fritt,
som han gjorde før så titt !

Kanskje har de skiftet mening?
I forening
det høye råd bak lukket dør
planer drøfter. De har mistet
sitt humør.
Atter har hin usling listet
seg på deres grunn,
den fordømte hund !

Her må handles
uten føleri og snakk,
før det hele folk forvandles
til et lovløst pakk.

Grove, hårde menn
verget har de gjemt ved lend
gav det høye råd befaling,
uten hver forhaling
å gripe ham
og hente ham. 

Mens de venter kan de høre
larmen av et voldsomt røre.
Stemmer summer:
«Han er god!»
Andre brummer:
«Han er gal!»
«Djevel er han!»

Andre skriker: «Kristus er han!»
Atter andre: «Han forfører,
han er ikke lovens gjører!»
Hopen raser — hatet brenner,
never knytter seg rundt stene.
Jesus seg mot hopen vender
rolig. Han alene.

Og hans stemme, sterk og mild,
demper raseriets ild:
«Er det loven dere forsvarer?
Byder loven: Slå ihjel?
Arme skarer
Kjente dere dog engang deres eget vell
Sannhets røst
har ei rom i deres bryst;
derfor er ei Gud deres fader,
derfor meg dere hater.

deres ledere er blinde,
aldri kan til Gud de finne
vadende i løgnens dynd.
Lyd mitt ord! Gjør mitt bud,
snart dere kjenne vil det er fra Gud!
Hvem kan overtyde meg om synd»

Svennene til templets herrer
kom tilbake. Vilt de snerrer:
«Hvorfor grep dere ham dog ikke?
Og de grove svenner kan
neppe dølge våte blikke :
«Aldri talte menneske som han»

Prestene som slagne
skriker: «Er og dere bedragne!
Trodde vel en fariseer
eller øverste i landet
noengang hin Galileer?
Alle som ei loven kjenner,
er forbannet!»

Hør !
En av rådets stormenn taler
ei av kløkt og dyd han praler,
om enn begge er hans smykke :
«Kan vi etter eget tykke
dømme noen mann til døde?
Måler love i mannens brøde ?

Da som ville dyr
de fråder, freser,
stimler sammen,
roper, hveser:
«Nicodemus! Fariseer!
Er og du en galileer?»

Lyden av de vises ord
er som skrik av hese fugle,
og det høye råd
stirrer som en lysredd ugle.
