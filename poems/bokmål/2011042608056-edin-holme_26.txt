MACHÆRUSBORGEN
Der sitter en fange, ensom og stor,
på Machærus's stolte borg.
Om pannen bølger det rike hår,
mens blikket er senket i sorg.

Han vidnet med kraft. I ørneflukt
hans ånd over jord seg svang;
mot gudløshets feige ætt hans ord
som sverdhugg suste og sang.

Det falt uten skånsel på høy og lav
ja rammet selv kongens bryst,
så redsel og angst forstyrret hans ro
og de dyriske sansers lyst.

Og kongen fant ut at sikrest det var
å kneble den farlige munn,
så atter der kunde åndes fritt
i lystens og i lastens lund.

Et kall så stort, en gjerning så rik
på menneske aldri var lagt;
men Gud var hans kraft — fra moders liv
han stod med Guds ånd i pakt.

Og hvor jublet han stolt, da timen slo,
da han møtte Guds egen sønn !
Vel var byrden tung og offeret stort,
men større offerets lønn.

Hans gjerning var gjortt Da den Høyeste kom,
sin plass han så gjerne vek;
ei var han Messias, men kun hans venn,
som sank, når den større steg.

Til ensomme fengsel bar dagene bud
fra landet, hvor Mesteren for,
om folkets reisning, om massenes håp,
om hjertenes fryd i hans spor.

Ett manglet dog enn — det var kongenavn,
det var herskerens krone og krans.
Hva ventet han etter? Et ord av ham selv,
og makten og riket var hans.

For ensomme fange falt tiden lang.
Forgjeves  ei bud ble ham sendt.
Han var vel den rette?! En tvilens brand
i Døperens bryst var tent.

Han må ha visshet. De trofaste to,
som har lettet ham fengslets ve,
han sender avsted  de skal bringe ham bud
om alt de kan høre og se.

«O spør ham fra meg  sin tjener og venn
han kommer vel enn ihu? 
o spør ham fra meg om Messias han er,
eller ventes en annen ennu

De to kom tilbake. Begeistringens glød
i øyet lyste og brant:
«Vi så ham, vi så ham! Herlig og skjønn
mellem tuseners flokk vi ham fant.

Spedalske var rene, og halte sprang,
og døvstumme priste Gud;
de blinde så, og for fattige lød
evangeliets herlige bud.

Dog underligst var, av alt vi så
i den store, bevegede stund,
en enkes sønn, der av døde var vakt
ved et ord fra Mesterens munn.» 

Si, så dere ham? Hvorledes? Når?
«O ja, vi så ham. I hopen han stod
frisk som en blomst i vår.»

Da demret Guds lys for Døperens syn,
han åndet, lettet og fri.
Messias! Messias! det tonet og sang
som en liflig og lys melodi.

Dog mørknet på ny de skarpe trekk,
i øyet sås tåreskjelv:
«Si, nevnte han intet om Døperens kår
bak Machærus's fengselshvelv ?

«Han bad oss si hva vi hørte og så,
annet han nevnte ei
kun det la han' til: og salig er den,
som ikke forarges på meg.»

Da bøyde han under Guds veiers vekt
sin sterke, grublende ånd 
«Jeg æret ham før i frihet og kraft,
nå skjer det ved fengsel og bånd.»

Av purpur og silke, av perlers prakt
den kongelige hall er full;
det stråler av fakler, det tindrer av lys,
det skinner av marmor og gull!

I rosers duft seg gjestenes flokk
forlyster med lek og sang, 
mens vinen skummer i gylne kar
under paukers og cymblers klang. 

På myk divan — mens vellyst og vin!
har sløret hans sinn og sans
Herodes seg strekker, mens lystent han ser
de halvnøkne lemmer i dans.

«Begjær, hva du vil, mitt skjønne barn,
du skal få det, jeg sverger derpå;
ja ber du om selve det halve land,
så lar jeg det gladelig gå.»

Med moren til side Salome går:
«Å,; mor, gi meg nå et råd
Herodias skjelver av djevelsk fryd,
nå er det tid til dåd.

Hun hater hin Døper. «Han var en torn
på min ellers så sorgløse vei.
Nå skal han bøte. Min datters dans
har dømt mellem ham og meg.»

Inn treder Salome i skinnende hall
derinne blir stille med ett
«Jeg ønsker, du Døperens hode meg gir
straks herinn på et brett !

Herodes vakler. Han blekner av angst,
og hans lystige hoffmenn med.
Men angsten må skjules — befalingen skjer;
ei brytes en konges ed.

I kjellerens klamme, kvelende luft
går Døperen ensom sin gang;
fra oven lyder et dempet brus
av paukers og trommers klang.

Han bær sin kamelhårs kappe ennu,
så slunken rundt mager herd.
Da treder hans bødler i døren frem.
Han ser deres dragne sverd.

Da vender han ennu for siste gang
en tanke, vemodig og øm,
til ham som han gav sitt hele liv
og livets deiligste drøm.

Så rekker han villig sitt hode frem
under bønn til den fjerne venn.
Det faller — og bæres på gyllent fat
til moder og datter hen.

Herodias ser på den lukkede munn,
de bleke, stivnede trekk;
som var hennes redsel og skrekk.

Inn bærer Salome sin danselønn,
enn drypper det røde blod.
Da festen er endt.  Machærus's borg
Herodes i hast forlot.
