Moses, Guds bud,
med den selsomme stav,
fattig på ord,
men et krater av kraft
og Åron, hans bror,
den blivende prest,
med den smidige tunge,
høireist og stor.

Herskerens stol
skinner av gull
og funklende stener,
praktfull og skjønn som en sol.

De mektige haller,
de duftende haver,
vrimler av fyrster,
av fremmede gjester,
Og over dem alle,
stolt som en gud,
Farao troner
i kongeskrud.

Ingen tar feil
av de to
I det bølgende hav
av glimmer og prakt
de stikker så underlig av
i både manerer og drakt.

Hva tenker de på
de fattige menn,
uten våben i hånd,
og uten en eneste venn?
