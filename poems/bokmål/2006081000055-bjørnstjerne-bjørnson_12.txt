DULGT KJÆRLIGHET
Han tverr over benkene hang;
hun lystig i dansen seg svang.
Hun lekte, hun lo
med én og med to;

hans hjerte var nær ved å briste.
Men det var der ingen som visste.
Hun gikk bak ved låven en kveld,
han kom for å sige farvel.

Hun kastet seg ned,
hun gret og hun gret,
sitt livs-håp, det skulle hun miste.
Men det var der ingen som visste.

Ham tiden falt fryktelig lang.
Så kom han tilbake en gang.
Hun hadde det godt;
hun fred hadde fått;
hun tenkte på ham i det siste.
Men det var der ingen som visste.
