Morgenglans
på Tabor luer
Fra det høye 
Jesu øye 
siste gang
stille skuer
hjemmets vang

Sjøens speil, 
hvor hans seil 
titt seg gynget,
sorgbetynget
han betrakter, 
mens dens vover
spiller over
dypets sjakter.

Langt mot nord,
hvit og stor, 
med skar og kløfter,
Hermonjetten
opp fra sletten
rank seg løfter.

Og mot vest
Karmels rygg
trosser trygg
havets blest.

Og i dalen
lyst og lett
drømmer rolig
Nasaret.

Der hans moder
ømt ham vugget,
i dets gater
for sin fader
lett og snar
bud han bar,
i dets blomsterkledde lier
lød hans barndoms melodier.
