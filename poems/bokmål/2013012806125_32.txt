ODE TIL EN GRESK VASE
Av John Keats.
Du stillhetens jomfruelige brud,
du barn av fred og tidens sene gang,
du sagaskriver som kan bære bud
om det du kjenner, skjønnere enn sang!

Hva er det sagn som løvkranset går igjen
omkring din form med guder eller menn,
i hyrdens berge eller dalens skjød?
Hvem er de piker her som styrter vekk?
Hva røber jaktens lyst? og fluktens skrekk?
Og disse fløyter?r den ekstasens glød?

De toner som vi hører, elsker vi,
men elsker dem vi bare aner, mer!
Spill derfor videre den melodi
som evig, blide fløyter er oss kjær!
Hvor er den lille by, ved flod, ved kyst,
på fjell måskje, som ligger ganske tyst
og folketom i offermorgnens skjær?
O lille by, der kommer ingen hjem
til dine gaters døde ro, av dem
som visste hvorfor det er øde her!

Du barn av Attikal med evig liv,
av marmor  menn og piker, hugges inn!
Med skogens løv og stier gjennom siv!
Du stumme form, du svimler for vårt sinn
som evigheten: kolde pastoral.
Når alderdommen kommer med sin kval
blir du igjen, når intet annet er,
en venn som sier til oss disse ord:
«Alt sant er skjønt, alt skjønt er sant. På jord
er dette alt dere vet. Vit ikke mer!
