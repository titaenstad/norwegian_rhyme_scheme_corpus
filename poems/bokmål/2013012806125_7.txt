1914-SONETTENE
Av Rupert Brooke.
1. Fred.
Ha takk, o Gud, som gav oss denne dag
og bød vår ungdom, sløvt i søvn begravet,
med nyfødt vilje i hvert ansiktsdrag
å styrte seg som svømmeren i havet,
bort fra en verden, kald i sin forstening,
hvor æren ikke ildnet hjertet mer
og menn var ikke menn, og livets mening:
den lille tomhet kjærligheten er!

O, vi som har kjent skam, vi fant et sted her,
hvor hver en kval er slukket når vi sover
og alt vårt tap et åndedrags forøden,
og intet ryster hjertets glade fred her,
uten en krampe som går hurtig over...
Vår verste venn og fiende er kun døden!
