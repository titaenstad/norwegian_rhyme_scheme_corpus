Og allting er brygger mot et fjerne vi skal nå,
hvor lenge så reisen enn vil vare.
Det gjelder om å vokse og vite at vi må
la tanken om alt blivende fare.

Farvel, jeg er voksen, og livet er mitt land,
våre hemmelige møter må jeg svikte.
For den som har satt foten på evighetens strand
er dødsriket ute av sikte . . .

Jeg tok igjen i favnen det lysende brus
og lot himmelrummet være mitt leie!
Jeg var for evig hjemme i verdens store hus
og turde ta min salighet i eie.

Vinden var gått om til en kraftig Nordvest,
som hilste meg med fjellenes kulde;
men våren var i luften, og håpet var vår gjest,
og på jorden var alt som det skulle!

Du vind som har vekket meg så mang en en gang
til flukt gjennom rommenes rike,
så fyll meg nå endelig helt med din sang
og gjør meg engang til din like.

Ja, lær meg å fange i flyktende ord
som du i din flyktende tone
den mektige høysang om lengselens jord
og vår evighets ventende krone.

Som du er mitt vesen av himmelrummet født
og med stjernelys og månestråler blandet.
Jeg tviler ikke på at i deg har jeg møtt
Guds ånde som den svevet over vannet.
