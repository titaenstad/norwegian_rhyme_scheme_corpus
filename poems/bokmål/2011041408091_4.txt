TIL DAMASKUS
Saul fra Tarsus ei sviktet sin ed.
Jerusalem åndet på ny i fred.
Templet var renset, snaren var revet,
nasareerens sekt drept og fordrevet.

Dens frekke talsmenn til taushet var bragt,
brutt var for alltid svermerens makt.
Dog — rykter svirret på gater og streder
om nyvakt bevegelse andre steder,
skapt av dem som var drevet på flukt.
Iherdig de sådde sin vingede sæd
hvor de så kom  fra sted til sted.
Og rikt den grodde. Sæden bar frukt.

Det var dog en uventet vending, min santen
Men saken var tatt fra den gale kanten.
Ikke innenfra ut, nei utenfra inn
må flokken varsomt og sikkert trykkes
og jages sammen i snarens spinn,
så skal nok jakten med sikkerhet lykkes.

Saulus må ut  hans arm skal nå
landet rundt til dets ytterste vrå.
Barn og kvinner og menn, hvor de finnes,
om aldri så skjult, skal dø eller bindes.

Til reisen er dagen endelig kommen.
Med yppersteprestens fullmakt i lommen
Saul fra Tarsus får fare mot nord
for å søke de hatede kjetteres spor.

Damaskus er målet. Reisen er lang,
og tiden er kostbar, i hast må han jage.
Hvervet er stort  som en brusende sang
skjelver det gjennom ham, netter og dage.

Hans ildhu gløder i synenes glans,
snart smykker hans panne belønningens krans.
Den ensomme reise, mil etter mil,
tvinger hans tanker til grublen og tvil.

Når tankenes mylder meldte seg før,
han jog dem med bitende tross på dør.
Hver time på dagen var fylt av det ene,
å fengsle og pine, piske og stene.

Hans brennende hat, hans rastløse iver
ei levnet ham tid til å granske motiver.
Men nå har han tid. I stillhetens øde
følger ham skygger av tause døde,

av menn som blødde, av kvinner som led,
av mødre som tryglet, småbarn som gret.
Den ensomme rytter på muldyrets rygg
kjenner seg mindre og mindre trygg —
som grådige gribber slår tankene ned
i hans blottede sjel, og røver hans fred.

I solens brann, i den glødende vind,
i nattens skygger, ved stjernenes skinn,
når skumringen faller, når morgenen gryr
de følger ham trolig, som rasende dyr.

Ham tankene driver til fortidens land,
til barndommens lek ved Cydnus's strand,
hvor dagen var lykke, hvor natten var fred,
og blomstene grodde i hjemlandets muld,
hvor fjellene skinnet når solen gikk ned,
og drømmene våknet i strålenes gull.

Og drømmene ynglet, og lengslene bar
mot syd, mot Jerusalems hellige stad.
Dit stundet han stadig. Og visst var han glad,
visst jublet hans sjel i den store stund,
da foten han satte på hellig grunn
og trådte i fedrenes fotefar.

Der drakk hans unge, tørstende sjel
dypt av kunnskapens sølvklare vell.
Gamaliels ord var den ildnende dåp
som åpnet ham synenes strålende rike,
for fortidens storhet, for fremtidens håp,
for folket som ikke på jord har sin like.

Vel tigget det fred av en fremmed makt,
men aldri Jehova glemte sin pakt.
Og dagen seg nærmet, da frihetens krans
skulle smykke folkets høybårne panne:
Messias var nær! Hans høyhet og glans
skulle lyse som solen til fjerne lande.

Ja, så var hans tro. — Som en forårssang
bruste den gjennom hans bryst den gang.
Og n u hvorfor hildes i løgnens skjul:
hans ungdoms drøm var en vingeskutt fugl.
Hans fribårne folk var en slaveslekt,
dets rygg var krøkt under jernrikets vekt.

Dog — tyngre var lenken som sjelene bandt
i trelldom for vinning, for jordens tant.
Hva hjelper den ytre frihets form
det folk hvis ånd er en lenket orm?

Som glemmer sin storhet, som svikter sitt kall,
som kryper for makten, som smyger for skinn,
og svaier som rør for hver stemningens vind,
det folk er dømt til skam og til fall.

Og Saulus selv? Hva hadde han vunnet?
Lykke og storhet hvortil han stundet?
Akk, tåker var storhetens gylne sky.
Vel hadde han vunnet lærdom og ry,

hans syn var skjerpet, hans tanke klar,
rabbinernes lov ved sitt hjerte han bar.
Hvert ord var ham hellig, hans streben var ren,
Guds vilje brente som ild i hans ben.

Men freden? Lykken? Var den hans eie?
Akk, flyktet den ikke fra alle hans veie?
En tomhetens gru, en angstens kniv
flenget hans sjel ved natt og ved dag.
Akk, hadde han feilet? Var hele hans liv
fra først til sist et reddsomt bedrag?

Da så han den unge rabbinernes sønn
en skikkelse, martret og blodig, men skjønn.
Med klarhet om pannen, skyldfri og fin,
i stenregnens gru, under hopens hvin.

H a m naget ei tvil, ham engstet ei døden,
han kjente ei hevn, ham tynget ei brøden.
Hans ansikt strålte i fredens glans,
hans bristende blikk så seirens krans.

Og alle de andret Den samme ro,
den samme evne og kraft til å bære,
den samme lykke, den samme tro,
den samme lovsang til mesterens ære.

Mesteren! Ja, så kaller de ham
som døde hin påske i skjensel og spott,
Jesus frå Nasaret, jødenes drott 
Folkets Messias! Guds sonende lam!

Forvirrede flokk — en Messias som dør!?
Deres øyne er dekket av blindhets slør.
Kjente de skriftene, måtte de se:
forbannet er den som henger på tre.

En lidende frelser? Gådenes gåde!
Grufull og mørk, som ingen kan råde.
Og dog å min Gud! i skriftenes ord
finnes kanhende det ledende spor:

«Foraktet han var av menn, og forlatt,
alene han kjempet i angstens natt.
For vår overtredelses skyld ble han såret,
vår synd har han sonet, vår brøde båret.

Som får för vi vill, alle som én,
ei noen for Gud var skyldfri og ren.
Men alt hva vi syndet og alt hva vi led,
han lindret og læget ved dødens sved.

Som lammet der ledes ved slakterens hånd,
tålmodig han gikk til fengsel og bånd.
Som fåret der klippes, ei klager sin nød,
så vandret han taus til den blodige død.

Man ødslet med spott, med skjellsord og slag,
hans liv ble tatt bort, og klippens hule
hans blodige lemmer tilsist måtte skjule.
Så skjedde det alt etter Herrens behag.

Så vant han sitt verk, så vant han sin lønn,
for skyldofrets sæd en frukt så skjønn:
Gud Herren ham løste av dødens bånd,
og skabningens lykke han la i hans hånd.

Han sonet dens synd, han fyller dens savn,
og ufødte slekter skal prise hans navn.

Så tegnet Jesaja Jehovas tjener.
Den blomstrende kvist av Davids rot.
kLiivsalige ord, som så mektig forlener
den falne opreisning, den engstede mot.
For selsom likhet! — Guds blødende lam,
det skyldfrie offer! Så kaller de ham.

Å, hvem er dog denne, hvis gjerning og ord
huskes og elskes av liten og stor,
og skarer til lovsang og takk kan henrykke?
Hvem er ha n, som skaper slik strålende lykke
i tuseners hjerter? Hvis kjærlighets glød
luer i glans over lenker og død?

Hvem er han, hvis tanker og vilje og bud
leves og hyldes, som var han en Gud?
O eiet jeg freden som disse har funnet,
den brennende tro, det strålende håp,
da slapp jeg så gjerne alt jeg har vunnet,
og villig jeg døptes med smertens dåp.

Hvorfor hater jeg ham? Hvorfor raser jeg mot
den ene som dog var rettferdig og god?
Jiehova det krever. Hans vei jeg går.
I sannhet, Jehovas vei er hård.

Som pisket av bødler, i rastløs il
jager rabbineren mil etter mil.
Hans sanser er lukket i dyp forakt
for dalenes ynde, for blomstenes prakt,
for farvespillet på fjellenes tinder,
og de hellige steders talløse minner.

Da farer han sammen! I dagningens skjær
han øyner sitt mål: Damaskus er nær!
