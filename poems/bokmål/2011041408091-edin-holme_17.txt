Så talte Peter. Grepet, glad,
i glans av minnets strålebad.
Hans ord, som sang fra stemte strenge,
blandt broderskaren tonet lenge.

Å for en jubel!  for en fest,
når denne store, sjeldne gjest
gikk ut og inn hos dem som bror,
og delte deres sorg og gleder,
og deres levevis og seder
og satt som venn ved deres bord.

Hvem måler vel den fryd og gammen
som bølger gjennem sjel og ånd,
når alle hjerter smelter sammen
til ett i kjærlighetens bånd. 

Hvem måler dybden av den smerte
at hjerte rives bort fra hjerte.
Hvem måler styrken av det hat
som grusomt skiller brødre ad.

Akk, stridens brand var neppe kuet,
før den med nye krefter luet:
Judeas sønner slumret ei.
Som øvet jeger byttets vei

de speider. Og med øvet finger
sitt nett i skogens bladehang
de spenner ut.  Og denne gang
et edelt vilt i snaren springer.

Akk, Pet er selv! — En ynk å se.
For dverger bøyer helten kne!
Akk, klippen selv, den faste tind,
er kun et rør for vær og vind.

Fornylig stod han rank og fri,
en fryktløs kjempe mellem kjemper;
nå som en kryster han seg lemper
for feige trellers tyranni.

Som han de andre Judas børn.
Ja — selv en Barnabas de tvinger
i feighet inn.  Den frie ørn
nå kryper om med brutte vinger.

De feige brødres hyklerferd
med større kraft enn fiendesverd
i Pauli såre hjerte flenger.
Han kanlei. tør ei tie lenger.

Her m å han, om han nødig vil,
slå til med faste, hårde hender
om slaget rammer kjære frender,
gudsrikets væren står på spill.

Og folket samles.  Peters brøde
er åpenbar, ti må han bøde
i folkets påsyn for sin ferd.
Og Pauli ord er skarpe, strenge:
«Å feige broder! Hvilket verd
har ord og løfter i din munn?
Du bryter dem i samme stund,
og kan Guds sannhet selv forvrenge.

Hvis du, en jøde, kunde leve
i Kristi frihet glad og sæl,
hvor kan av hedningen du kreve
at han skal bli til jøders trell?

Forvisst, det er ei høvdingånd,
først glødende en sak forfekte,
for efterpå med munn og hånd
i feighet samme sak fornekte, 
ei høvdingånd, å la seg lede
av mengdens skrik og renkespill.
Slik ferd kan ei det gode frede,
men kun den svake lede vill.

Hvis du har rett, så gi ditt svar
for brødres ansikt og for Gud.
Men har du syndet, tal da ut
og la din skyld bli åpenbar.

Apostelen nå står som mål
for tusen øynes blanke stål.
Den ene bak den andre tøyer
seg for å høre, for å se.
Hva svarer han? — Men Peter bøyer
sitt hode under dommens ve
og tier.  Akk, ti verre dog
enn Pauli strenge dommersprog,
et minne sårt, en gammel skam
i denne time tynger ham:

En kjølig natt — en lystig ild, 
et spørsmål - atter ett til —
også et svar. Nei to nei tre —
og så et langt, bedrøvet blikk
fra En som blek og blodig gikk
forbi.  Tross tyve lange år
enn bløder friskt det dype sår.

Og nå? «Først glødende forfekte,
og siden  siden feigt fornekte.»
Med angrens beske kval i sinn,
med skammens rødme paå sin kinn
går Peter bort  den sterke klippe,
som bøyet siv, som knekket rør.
Han går, å banke på hans dør
som ei den usleste vil slippe.

Tidens viser går og går.
Tiden heler strid og sår.
Blandt de unge kristenskarer
dvelte Paulus glad og gjerne.
Dog, han lenges. Mot det fjerne
står hans hu til strid og farer,
for den unge sæd å styrke
og for nye felter dyrke.

Til sin gamle følgesvenn,
Barnabas, den modne venn,
taler Paulus: «La oss finne
vei til våre fjerne venner,
for å styrke deres hender,
og de spede ranker binde.»

Barnabas med takk og glede
rekker Paulus broderhånd,
knytter gjerne gamle bånd.
Føyer dertil dog en bønn:
«La min unge søstersønn
lenkes til vår broderkjede.»

Å, det er en selsom gåde
hvordan gammelt nag får råde,
selv i sinn hvis dyre eie
er Guds nådes tukt og pleie.

År er gått. Men Paulus minnes
hva forlengst han burde glemt,
at der nok iblandt kan finnes
detsom gjør et sinn forstemt.

Markus syndet da han svek
sine venner hist i Perge —
akk, men han var ung og vek,
hindringenes steile bjerge
skremte. Så for pliktens krav
motløs, redd han bøyet av.

Det har Paiulus ikke glemt.
Derfor er hans nei bestemt.
Den som kjempe skal mot løver,
må ei skjelve for en skygge.
Åndens rankhet den behøver
som skal åndens tempel bygge.

Barnabas, den vise, ømme,
taler varmt sin slektnings sak:
«Hvem er feilfri? La oss dømme
mildt. Den sterkeste er svak.
Skal da hele livets sti
av et enkelt feiltrin stenges?
Skal et renset livs verdi
av en enkelt brøde flenges?»

Ingen gav seg. — Akk forvisst
liten var så tidt den gnist
som fikk tent den store lue,
som ei mannemakt kan kue.
Sådan her.  Den ringe tvist
vokste til den bitre feide
mellem to som hittil helt
sorger, gleder og arbeide
hadde trofast sammen delt.

To av verdens beste venner
rives fra hverandres side —
går med hjertet full av kvide
hver til sitt — med skilte hender.
