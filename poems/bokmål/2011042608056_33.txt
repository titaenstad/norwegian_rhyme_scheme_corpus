Men tiden er tilende — Galileas tid.
Snart slukkes din sol, hvis lysning blid
i strålende klarhet deg lenge har badet.
Akk, selv du den slukker, i blindhet du hatet
dens herlige glans.

Alt truende skyer
samles fra Norden imot dine fjelle,
dine smilende daler, strander og byer,
for natten og undergangen å melde.

Se vingeskyggen av Romas ørn,
hør sverdenes sang fra den jernkledde makt,
som legger i grus dine stæders prakt,
skjender dine kvinner, spidder dine børn,
slukker din ild og knuser ditt mod,
raner din rikdom og suger ditt blod.

Ditt blod! — det blandes med flodens vanne,
så bølgene ruller røde, tunge.
Ve deg, du skjønneste blandt lande !
Ve deg, som vraket din konge!

Visne skal dine duftende lunder,
øde skal bli de fruktbare sletter,
dø skal sangen fra glade munner,
kun skjensel og hån dem daglig metter.

Snart tuter sjakal, og snart hyler hyener,
hvor byer ei lenger har stener på stener.
Din sjø  ditt skinnende, rene øye,
som speilet din drott, den himmelhøye —
skal ensom vugge ved dag og ved natt,
av snekker og skinnende seil forlatt.

Ve deg, Korasin! Ve deg, vel
Ve deg, Betsaida! Ve deg, vel
Av Tyrus og Sidon på rettferds dag
du hånes skal i ditt nederlag.

Og du, Kapernaum! Høyest hedret,
dypest av alle skal du bli fornedret!
Sodomas brøde mot din var ringe;
det søkte kun livets ville lyst,
d u flenger tilblods din konges bryst
med sløvhetens spær og med hatets klinge.

Du gjorde ham fremmed på hjemmets jord;
marken ble hans leie, klippen hans bord.
Dyret har sin hule, fuglen sitt bo;
men menneskesønnen, kommet fra himlen,
ensom og ukjent i menneskestimlen 
for verkende hode ei finner ro.

Galileal Ve deg!l Din dag er tilende!
Den sol som deg varmet, går hastig ned, 
og i dens signende strålefjed 
skal dommens fortærende flammer brenne.
