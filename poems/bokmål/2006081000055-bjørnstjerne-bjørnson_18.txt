Stille, han kjente en eneste havn:
familie-livets forsoner!
Lysmilde makter fikk ham i favn,
vugget med farver og toner.

Rett når hans hustru spillet ham inn,
inn mellom duftende birke!
Inn mellom blomstene, lengere inn,
inn under granskogens kirke!

Døtre seg nærmet, en for en,
svalet hans hete panne,
viftet ham luften uskyldsren,
nevnte det barnesanne.

Snart var han midt i den livligste lek,
alt mellom farver og toner,
skyene gled, og på himmelen steg
tindrende millioner.
