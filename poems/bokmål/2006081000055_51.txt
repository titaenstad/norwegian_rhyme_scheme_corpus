(Av En Dag.)
Jeg synger for en eneste,
om også alle hører på,
og bare denne eneste
kan sangen helt forstå.

Men dere som hører, styrk dens klang;
for var ei denne eneste
som vakte nå min tonetrang,
da fikk dere ingen sang.

Er veien ei den beneste,
forgrenet gjennom alle her,
så er den dog den eneste
som kommer ganske nær.

Å, gode hjerter, styrk hvert ord,
så de må bli de eneste
i hele kjærlighetens kor
som hun av hjertet tror.
