Må kvelden komme 
og gå som en isnende drøm
over fiskenes finner og lerens orm
og uro den stillhet hvor ingen storm
har rokket den evige strøm.

Men lengre borte skråner det opp
mot l1ysere, villere vann.
Om klippene skinner en dunkel brann.
Og se, nå ruller fra lysets rand
en langsomt dreiende kropp 

En evighet går. Så hviler den blødt
på tangen, som glinser i sort og rødt.
Tred nærmere nå, og se!
Hans øyne fortones i dypets blå,
hans hår flyder sammen med sandets grå;
hans panne og stenens glatte rund
kan ikke skjelnes, hans blålige munn
har de blåsorte tanglepper møtt.

O syvsover du i det evige dyp,
intet kan vekke deg nu!
At kjødet blir føde for fisker og kryp
og knoklene blir til leire,
det er ikke for tanken en gru,
det frister blot den som ser!

Fra høydene faller en lysning vakt
på den kulsorte klippevegg.
Der ligger en hummer og fråder svakt
med sin klo i likets skjegg...
