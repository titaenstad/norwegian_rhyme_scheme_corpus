TREDJE SANG
En landmil fra Svolvær lagt ut i sydvest,
to stenkast fra kirken bor Storvågans prest,
hvis sølvtunge ingen skal glemme.
Hvem gav oss ved båren mer trøst og mer tukt,
hvem hilste vel bruden mer stilig og smukt,
hvor var du i kirken så hjemme?

Og ute på Finnesset høiskolen står
hvor norskdommens vinger i vannene slår,
skjønt Grundtvig stod fadder til skolen.
Det går for det samme, når tanken er god,
et uttrykk for åndsvær og overflod,
for alt som vil vokse i solen !

Og lenger i landet fra snebre og fonn
har fossene strammet med sølvhvite bånd
en langeleiksstreng over lien
Der driver en sang av de duggvåte fjell,
det synger og svarer en sang i deg selv,
mens skogstjernen tindrer langs stien.

Her Vågakallfjellet er rykket deg nær,
med sølvstenk i håret han ruver så svær
og mot Henningsvær ser du han tråkker.
Han svermet for Molla som Geita og gjør,
i stelnen ved Vågan der ser du hans klør,
der falt den for korskirkens klokker.

Rett ute bak nabben står Kabelvåg hus
hvor havsbåren fyller hvert vinddrag med sus
der den knuses mot øygard og fjære.
Mer malerisk skjønt under himlenes prakt
enn husene her mellom steinrevner lagt,
hvor skal det i verden vel være?

Her ligger vårt havnekontor i sin kraft
og risser sin molo i kart og i draft
og bygger om vågen sitt stengsel.
Her huses vårt opsyn når fisket står på
her kan du med saker for dommeren gå,
her ligger arresten med fengsel.

Her seilet Hans Egede ut fra sitt land
til Bergen og så til den navngjetne strand
hvor Grønland av havet seg hever.
Her hviler de skyhøie fjellag i ro,
der vilde den djerve ved isbreen bo,
skjønt folket i snegammer lever !

I Bergen han startet et nytt kompani,
med skiper og utstyr ble en koloni
så grunnlagt igjen i nordvesten.
Han stod hvor de gamle til frostdøden stod,
han stod der i varmen av hjertets blod
og så gjorde underet resten!

Og tanken på nesten her fulgte den med,
med sykehus, gamlehjem like herved
og pleiehjem solvendt i rabben.
Jeg står under vekten av kveldhimlens gull,
men skyggen i fjellet er sortnet som kull
ved Øystein-statuen på nabben.

Her laftet han kirker med tårn over tak,
gav presten en bolig og greiet hans sak,
her bygget han rorbu med hjeller.
Den kongstanken skal som hans merkesten stå,
dens runer skal dypt inn i hjertene gå
så lenge som kongstanker teller !
