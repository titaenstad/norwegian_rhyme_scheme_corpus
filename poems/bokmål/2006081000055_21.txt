TAYLORS SANG
(Av Maria Stuart.)
Hver gledes-stund du fikk på jord,
betales må med sorg.
Om flere følges at, så tro
de gives kun på borg.

Der kommer snart en smertens-tid
med sukk for hva du lo;
den legger rentes rente til
med avdrag i din tro.

Mary Anne, Mary Anne,
Mary Anne, Mary Anne,
du skulle ikke smile, du,
så gråt jeg ikke nu.

Gud hjelpe den som ikke kan
gi kun sin halve sjel;
der kommer også tid da han
må tage sorgen hel.

Gud hjelpe den som var så glad
at han ei glemme kan,
Gud hjelpe den som tapte alt,
men ikke sin forstand.

Mary Anne, Mary Anne,
Mary Anne, Mary Anne,
alt i mitt liv jeg plante fikk,
frøs ut dengang du gikk.
