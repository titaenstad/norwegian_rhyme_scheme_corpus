MODEREN
Den lengste dag, den verste natt at møte,
det har den unge mor.
Sorg, spark og flenger, hun skal allting bøte
og evig mate det forslukne kor.

Jeg er en vårnat som våker øm
og klar som en søvnløs mor,
som nærer den evige frykt i sin drøm
og pint av sin kjærlighet tror!

Ja, folk og griser, høns og spede kalver
på henne venter støtt.
De gamles rygger hun mot gikten salver
og presser brystet for den minste rødt.

Hun kjemper kampen mot de første eder
og ber bønner med.
I all den travelhed og angst hun spreder
får stuen skjær av en forundret fred.

Mens trett og uvant hun med barnet leser
og skriver store tall,
hun husker på at deigen står og eser,
og at hun snart igjen i fjøset skal.

I stjernekvelden kan hun stundom tøve
på berget ved sin dør,
da ser det ut som blikket ville prøve
å gjennombore himlen langt i sør.

Blandt dypets fjell med kjølen knekket over,
hun ser et velkjendt vrak;
hun venter ham som i kahytten sover,
og denne venten slipper ei sitt tak.

Da sover verden i den gamle stue,
hun har bragt alt til ro.
Se henne der mot himlens kalde bue,
mens skjørtet flagrer i den skarpe sno!
