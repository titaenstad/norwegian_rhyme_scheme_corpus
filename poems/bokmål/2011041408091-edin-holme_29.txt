Det høye råd! Den faste marv
i folketreets morkne stamme,
henfarne slekters rike arv
i store, gylne minners ramme. 

Det høye råd!  Den sunde kjerne
i sunkne tiders hule skall,
det syke legems klare hjerne,
er samlet om sitt høye kall.

Det høye råd!  Akk blek og matt
er solen i den skumle natt.
Som kroppen, febersyk er hjernen,
som skallet, hul og tom er kjernen.

Hvor engang hellig offerild
mot himlen steg fra renset alter,
der driver nå i gylne pjalter
en hvklerflokk sitt narrespill.

I dette råd er Paulus kjent.
I denne sal har store drømme
en gang hans sjelevinger spent
til flukt mot åndens kongedømme.

Hvor ble de av? Hans ungdoms sange,
hans syners glans, hans drommers brand ?
Her står han nå som lenket fange,
av livets strid en merket mann.

Og dog  ei noen jordisk glans
oppveier lykken som ble hans.
Hva frykter han av disse prester?
Hva skade vel av dette råd?
Vel kan de øve nidingsdåd
mot ham som fordum mot hans mester,
men ikke mer. Ham engster ikke
de mørke bryn, de vrede blikke,
som lyner gjennem salens rund.

Han står for Gud som allting vet.
Han står med ren samvittighet.
Hans øynes glød, hans ytre ro
er gjenskinn av hans hjertes tro.

Frimodig åpner han sin munn,
sin ferd han fryktløs vil forklare
fra fjern og nær til denne dag.
Da raser vilt den hele skare,
skriker hest: «Stopp munnen på ham.
Forræderen skal stenes! Slå ham»
Og Paulus får med kraft et slag
på munnen av en hårdhendt neve.
Da roper han: «Du hykler, hør!
Du løgnersjel i fromhets slør!
Din gjernings lønn vil Herren kreve.

Du lovens mann i presteskrud,
si, lyder slik du lovens bud 
Da truer den som står ham nest:
«Utskjeller du Guds offerprest?»
«Guds offerprest!?» I Pauli stemme
den skjulte hån man kan fornemme.
«Var røsten hans? Så feilet jeg.
Guds offerprest jeg skjeller ei.

Ti så det lød til mine fedre:
Du folkets førere skal hedre.»
Da reiser seg i Pauli barm
en mektig tross, en hellig harm:

Han ser seg rundt i denne skare
av fordums lærere og frender,
hvor ikke én sitt ansvar kjenner,
men spunnet inn i løgnens mare
for seg og sitt alene brenner.

Å føre frem bevis og grunne
for slike menn er spilt besvær,
det vilde være, som for hunde
å kaste det som hellig er.

Ti slynger Paulus ut på stand
i denne leir en stridens brand:
«Jeg står idag for rettens bord,
og alle kjenner dere min brøde.
Jeg dømmes kun fordi jeg tror
opstandelse og liv av døde.»

Med lynets makt det ord slår ned
og sprenger dommersalens fred. 
Det høye råd blir tvende leire
som begge kjemper for å seire.

Ti fariseernes parti
med Paulus samme tro forener,
de roper alle: «Gi ham fri!
Den mann ei noen straff fortjener.»

Men sadduseerne, som nekter
oppstandelse og ånd, forfekter
med kraft hans død.  De måler krefter.
For gatens hop Det høye råd
i raseri og skjendig dåd
i sannhet ei gir meget etter.

I denne time har forvisst
den fangnes liv en ringe frist.
Kun høvedsmannens myndighet
kan deres raseri betvinge,
så fangen han i sikkerhet
bak Borgens mur tilsist må bringe.

Også nå brast fangens strikke.
Men hans bødler hviler ikke.
I den årle morgenstund
førti menn med hånd og munn
sverger over ofrets flamme,
Guds forbannelse dem ramme
om de nyter vin og føde
før de ser sitt offer bløde.

Deres plan får rådets øre,
den til nidkjærhet det tenner.
Den er også lett å føre
ubti liver. Kun et bud
til tribunen, at han sender
fangen straks fra Borgen ut,
under skinn av rettens krav
til fornyet gransken av
klagen mot ham. Så skal resten
ordnes etter alles trang.
Vel er veien ikke lang
mellem templet og arresten,
morderhåndens blanke stål
dog nok rammer trygt sitt mål.

Rådet venter. Lytter spent.
Fåfengt. Intet synes hendt.
Gikk da ikke samme morgen
myndighetens bud til Borgen?
Jo, det sikreste. Men svikter
høvedsmannen sine plikter?
Eller føres han kanhende
selv i fangens ledebånd?
imer gårlog timer kommer,
snart er/dagens lys tilende.
Hvordan? Har en større dommer
fangens skjebne i sin hånd? 

I den lange mørke natt,
søvnløs på sitt hårde leie,
Paulus kjemper, trett og matt.
Tunge synes Herrens veie.

«Herre! dine tankers dyp
lodder ikke jordens kryp.
Gi meg lys, og gjør meg rede.
Angstens tåkeslør du sprede.
Løs min tunge, skal jeg tale,
skal jeg tie, lakk min munn.
Går min vei i dødens dale,
din jeg er til siste stund.»

Se, da lyser Herrens skinn
i det lave kammer inn. 
Herrens røst med livets varme
løfter som på sterke arme
sorgtung hu mot lys og dag:
«Vær frimodig! Jeg vil vise
deg min makt og mitt behag.
Som du her mitt navn fikk prise
til betrengtes legedom,
sådan skal du og få bære
langt av lande enn min ære
dit du lengtet tidt, til Rom.»

Neste dag en yngling trenger
sky og snar til Paulus inn,
og med angstens gråt på kinn
han om fangens hals seg henger.
Det er Pauli søstersønn,
som har hørt hva der i lønn
taltes om og gav tilkjenne
hva i dagens løp skal hende.

Guttens ord i Pauli sinn
brenner seg med smerte inn.
Takken stiger dog til Gud,
som har sendt ham frelsens bud,
og vil redde ham fra faren.
Han, hvis hånd har flenget snaren.

Og den stolte høvedsmann
som i dette trelleland
svareskall for lov og rett,
når ham gutten åpenbarer
rådets list og lumske snarer,
harmer ham den hele ætt;
og det nidingsverk de frekke
øver under fromhets dekke.

Og han ruster ut på stand
alt i alt seks hundre mann,
folk tilfots og folk tilhest,
kjekke, modige soldater.
Og når nattens mulm beskytter
troppens ferd i byens gater
setter han sin fangne gjest
som en panserrustet rytter
mellem dem. Og ingen tenker,
i den stolte krigerskare,
på en flyktning, lagt i lenker.
Og når solen neste gry
strør sin glans på fjell og sky
er han langt fra død og fare.
