1914-SONETTENE
2. Trygghet.
Blandt alle dem som føler lykke nå,
er ingen dog velsignet slik som de,
som fattet i en tid av angst og gru
vårt dunkle budskap: Hvem er trygg som vi?

Vi leser trygghet i en evig skrift
av blesten, morgenen og menskerøsten,
i nattens stillhet og i skyers drift,
i søvn og fuglesang og land om høsten.

Vårt er et hus som tiden ikke ryster.
Vår er en fred hvor smerten ikke når meg.
Hva makter krig Trygg går jeg hvor jeg lyster,
beskyttet hemmelig når døden slår meg!
Trygg, hvor trygghet taptes, trygg, hvor alle falt;
og dør mitt stakkels legeme  da tryggere enn alt.
