Sommerpalatsets luftige haller
myldrer av krypende prester og vasaller,
som åndeløst lytter til dronningens ord
og daglig bevertes ved hennes bord.

En utvalgt samling av pyntede slaver,
som smigrer for dronningens gunst og gaver
og dertil en skare av smukke slavinner
med halvnakne lemmer og sminkede kinner,
som hisset av vin og frekke viser
i eggende danser Astarte priser.

Mens mannen fra Tisbe i kongens slott
slynger sin dom over land og drott,
inne i sitt dunkle boudoir
dronningen dveler i nådig passiar
med sine venninner. Av det duftende bad
hun nettopp er steget, forynget og glad.

På silkedivanen hun makelig hviler,
og henført ved nattens minner hun smiler.
Det er deilig å leve. Så er dronningens tanker.
Deilig, når regler og skrupler og skranker
er fjernet, og blodets brusende lyst
får strømme fritt gjennem menneskets bryst.

Det er deilig å være sin egen gud!
Å spenne sin vogn til solens luer
deilig å kryste de hete druer,
og drikke til bunnen livsfylden ut.

Fryd dere, dere skjønne! La strengene klinge!
Kall danserinnene frem! La oss bringe
naturens kronede guder vår pris.
La røkelsen duftel La vinen skumme!
Syng om den fryd våre sanser kan rumme.
Syng kun og dans, på fedrenes vis!»

Danserinnene synger:
Baal, du er stor
Du fyller hvert savn.
Himmel og jord
lovsynger ditt navn!
Rundt om ditt alter
synger i dansende
klynger vi kransende
festlig din panne.
Fang oss
og fri oss
og kryst oss i favn!

Astarte, vår mor!
Å elske du bød.
Himmel og jord
blir ett i ditt skjød!
All-livets kilder
måler i strømmende
skåler du drømmende
ødselt i blodet.
Tving oss
og tend oss
i sansenes glød!

Ennu mens korets lystige sanger
fyller de duftende søyleganger,
kommer kong Achab med ilsomme trinn
uventet, umeldt til dronningen inn.

«Hva ser jeg? Kongen? Så tidlig på ferde
Hva gjør meg dog verdig til sådan ære?
La høre, hva kongen har å befale!
"Nå taler du ikke? Du er blek, min skatt.
Sov du kan hende ei godt i natt?
«Det var kanskje best at jeg slapp å tale —»

«Du gjør meg bekymret  det er nok rent slemt
det som kan gjøre en konge så beklemt.
Er du bange for jordskjelv, for lyn eller pest?
Er noe hendt, som du ikke forvinner?
Har du mistet din hund, eller kanskje en hest,
eller en av dine smukke veninder?»

«Din tunge er rapp  dog skjebnens gåde
makter du neppe med ord å råde.
Bi bare litt — du skal straks få beskjed.
Idag kom til slottet en fremmed profet
og svor ved Jehova, som alt formår,
ei regn eller dugg i de kommende år
i landet fra himlens skyer skal falle.»
«En profet! Det var morsomt. Å, la ham kalle»

«Han er ikke her. Etter uttalt dom
fryktløs og rolig han gikk som han kom.»
«Du lot ham gå! Det var kongelig ferd.
Fantes der ikke på slottet et sverd? 
Hva var det forresten han talte om?
Skulde himmelen lukkes?

«Så falt hans ord.
En fryktelig ed ved Jehova han svor.»
«Jehova!  Se så der er det. Jovisst!
kong Achab, du er blitt modig til sist.
Du skjelver for skygger. Jeg frykter din hjerne
i den senere tid er blitt litt bløt.
Den Jehova du frykter er en slukket stjerne,
hans trone er brent, hans spir vi brøt.»

«Spott ikke, Jesabell. Ingen er sikker.
Lykkelig den som tvilen ei gnaver»
«Dere krypende jøder! En slekt av slaver!
Evig og alltid dere åtsler slikker. 
Svar meg, kong Achab, hvem gav deg seir
da fordum du splittet syrernes leir?
Hvem gav deg din kåpe av hermelin,
hvem førte din ære til fremmede lande?
Hvem bragte deg lykken, hvem kranset din panne,
hvem skjenket deg gledens skummende vin?
Jehova? Hva? Og hans slavemoral?
Eller livsgledens giver, solguden Baal?

Du tier? Ja vel. Så skal det være.
Du valgte forlengst  så velg på ny.
For jord og for himmel, vær trygg, min kjære.
Jeg sverger, at Baal skal hevde sitt ry.»
