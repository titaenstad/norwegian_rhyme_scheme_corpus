Bak klippeveggen i mektig bønn
seg bøyer den ensomme Menneskesønn.
Hans kinn er blekt av den faste så lang,
hans fot er trett av den tunge gang.

Men hellig lue i øyet brenner,
mens opp mot himlen han rekker hender:
«Din søn n! dere hvem du har velbehag

Da treder i skinnende kongeskrud
den falne hersker fra helvete ut.
Enn er hans skikkelse stolt og rank,
som før han fra himlens egne sank.

Men øyet i hat og hevntørst skuler,
mens opp fra helveds pestfylte huler
han kaller til kamp sin skumle hær.

Nå er han kommet, den sterke Krist,
med lysets våpen mot mørekets list.
Og nå de stander til kamp bered,
den treske slange og kvinnens sæd.

De kles i panser og lar seg væpne,
nå strid skal føres om slektens skjebne.
Hvem seiren vinner, det ingen vet.

Han hungrer.
Velan, la meg prøve
hans skjold å røve:
den tro, at hans Gud
av hungerens kval
vil hjelpe ham ut.

Med vennlige miner 
jeg mot ham triner, 
og med høtfligst smil
en tvilens pil
jeg skyter inn
i hans rene sinn.

Og får først den
i hans barm jeg listet,
så har han mistet
sitt styrkebelte 
så har han tapt,
og lyder villig
den han har skapt.

«Si, er du Guds sønn,
i hvem han har behag,
hvorfor da pines
av hungers nag?

Du ser disse stener?
Hvem vil deg formene
i hungers nød
av disse å skape
nødtørftig brød
Brød!
Når sulten brenner,
slikt ord for øret
aldri lød.

Men Jesus kjenner
den ondes snarer:
avkreftet og matt,
dog sterk han svarer

«Skrevet det står:
Ei mennesket lever
av brød alene;
men fra Guds munn
går ut den føde
som atter i sjelen
lar livet gløde.»

«Der står skrevet?
«Der står skrevet!»
Som en klinge
dette ringe
ord meg rammet.
Samme våpen
vil jeg svinge
og tilbake
vil jeg gi ham
samme hugget
i hans bringe.

Til den høye tempeltinde
mens de lette forårsvinne
gjennom luftens bueganger
suser sine milde sanger
til den høye tinde stiger
fyrstene for tvende riker:

Han som leder ondskaps makter
og med løgnens fule fakter
vilt og vidt urolig stirrer,
mens hans tanker rotløst virrer, —
Han, hvem himlens rene hære
evig synger: ære være
og som går de steile spor
høy og trygg og kongestor.

Under dem i dype slukter
bekken Kedron frem seg bukter
og den travle stadens vrimmel
o v er dem den lyse himmel
hvelver seg, mens solen skinner
varmt og skjært på fjerne tinder.

«Ser du disse dype dale?»
sådan faller Satans tale;
«hvis du er Guds sønn, den kjære,
vil for deg det småting være
ned fra tindens spiss, den faste,
deg i dette dyp å kaste.

Reddes ei! Ti der står skrevet —
Straks den Evige befaler
engler deg på sterke hender
bære, hvor du enn deg vender,
over berg og over daler.

Intet skal deg gjøre men,
ingen fare deg skal finne,
ei din fot du noensinne
støte skal på minste sten.

Gruble ei! Betenk din vinning:
d a ditt folk deg straks vil binde
kongekransen om din tinning.
Høy og rolig Jesus svarer :
«Vel jeg vet meg Gud bevarer,
når jeg vandrer pliktens vei,
men på egne veier ei.

Hør meg! Der er atter skrevet
det av Herren selv er krevet
som hans viljes klare bud:
Du skal ikke friste Gud.»

«Ei heller dette hjalp. Hvor han er sikker!
Hvor ydmykt han i alt seg skikker!
På ny jeg tapte, alt gikk opp i røk:
men enn en dyst jeg vover  et forsøk.

Han falle må hans makt må brytes;
ti jeg vil herske jeg vil lydes.
Et knefall? — Han sitt kne skal bøye!
Da er han solgt, den sterke, høye!
Men hvordan? Hvordan tvinge ham dertil?
Det må dog skje; Diabolus det vil.

Min plan er lagt: Frem for hans blikk jeg tryller
den prakt og herlighet som jorden fyller.
Jeg viser ham de grødesvangre marker,
og rosers hegn, og skyggefulle parker,
med klang av serenaders melodi
og skjønne harmoniers trylleri.

Og slotter, borger, gull og festers glede
skal for hans øye straks i glans fremtrede.
Jeg viser ham de gylne maktens kroner 
og herskerspir, og høye kongetroner; 
jeg kogler frem all verdens prakt og glans,
så sløres skal hans klare dømmesans.
Så vil han villig knele på mitt bud
ti denne storhet dårer selv en  Gud.»

De står deroppe.
Straks skjønnere syner
for hans øye lyner.

Mett nå ditt øye
og på mitt ord
bør du akte nøye:
For dette rike
du jo vil kjempe,
u kan du vinne det
så lett med lempe;

nå kan du spare deg
det lite sikre slag,
ti alt jeg skjenker deg
foruten vederlag,
kun at du viser meg
den ringe heder,
at kne du bøyer
og meg derom beder 
Da løfter han sin hånd,
den Evighøye;
som lynet flammer
glansen fra hans øye:
«Vik fra meg, Satan!

Ti Gud alene
— så skrevet står
skal du tilbe og tjene
Hør det sus
av englevinger
Hør det brus,
i luften ringer!

Hør den lyd
av åndehære !
Hør den fryd
av: Ære være
Krist har vunnet,
helvete er bundet !
Evig ære
være Gud !
