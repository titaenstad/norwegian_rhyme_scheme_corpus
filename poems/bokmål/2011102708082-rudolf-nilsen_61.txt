HVERDAGEN
Noe er verst å bære:
hverdagens langsomme strid,
alle de like, lankne timer
som bare er rinnende tid.

Aldri å løpe for livet
i snerrende kuleregn,
aldri få prente på fiendens panne
sin støvlehæls halvmånetegn.

Aldri en skinnende seier
et osende nederlag,
men lusesmå tap og gevinster
hver eneste dag.

Aldri få våge en kamp for
det land vi har drømt,
men viljeløs vandre og vandre,
til ørkenfreden fordømt.
