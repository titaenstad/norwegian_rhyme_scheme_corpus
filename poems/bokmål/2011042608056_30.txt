«Satan vik! Du ei meg feller;
det er slektens liv det gjelder.»
Peter, ennu kan du ei
sanse Herrens skjulte vei.

Den som ei sitt liv vil miste,
livets tap må evig friste.
Den som villig livet gir
dødens bytte aldri blir.

Ti hvis noen vil formene
kornets død, da blir det ene;
men i Jordens mørke lukt
bær det rik og herlig frukt.

Jeg må dø.. Hvis. der jeg viker,
jeg mitt kall fra himlen sviker.
Uten dødens skarpe sonde
leges ikke slektens vånde.

Hva den brøt, må atter bøtes;
krenket lov med rettens never
skånselløst sitt offer krever,
ellers måtte alt omstøtes.

Derfor, om enn dødens gru
engster meg i sinn og hu,
og enskjønt meg ingen tvinger,
jeg mitt liv som offer bringer,
Så blir verdens synder sonet,
Satans makt for evig brutt,
dødens velde sønderskutt
og rettferdigheten kronet.

Dog ei dødens gap, det kolde,
skyldfritt offer kan beholde.
Frem jeg går i solgylt gry
ut av grav til liv på ny;

går så dit hvorfra jeg kom,
hjem til himlens helligdom.
Og tilsist som verdens dommer
i min herlighet jeg kommer.

Den som følger meg på jord,
benkes da ved rikets bord;
uten skånsel dommen rammer.

Sådan han med hellig iver
for de bevende disipler
åpnet disse store syners
endeløse perspektiver.

Ord de fra hans lepper hørte,
deres livsenssaga førte
inn i andre, større spor.
Og skjønt det er dødens baner,
livets vei de dunkelt aner,
freidig dog, ti ham de tror.
Og om tanken kun ser gåter,
dagen dog i hjertet råder.
