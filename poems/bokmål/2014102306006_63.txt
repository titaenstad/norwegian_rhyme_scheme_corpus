De grove røster, som i evig trette
med vind og havsus lå, er blitt stumme.
Allting er taushed bak de høye diker,
bekledt med gresstorv og med nakne tjørne.
Man hører kun imot et vindbart hjørne
den gamle nordenvind om natten skriker.

Da reiser stundom seg de eldste døde,
som fordum mest av år og visdom bar;
og under månen, som står hvit og klar,
de varsomt går hverandres grav imøde

og taler sammen uten mange ord:
En kald nordvest, jeg hører fjorden fryser!
Så er det vintermånen vel som lyser.
Ja, det er godt at være støv og jord.
