DEN SYKE
Slik har hun ligget i årevis,
tunghør og nesten blind.
Nesen er blå og skarp som en flis
og den tannløse munn sunket inn.

Hun kan ikke høre om klokken går,
hun ser ikke skygge og skinn.
Kanhende hun ikke ved det er vår,
og at nå har vi vestenvind!

To hender så grå og tørre som tre
flyder på dynens trekk;
der er hverken kval eller lysning at se
i de hule og utslukte trekk.

Tåken samler sin not
ved midnatt og vagger bort over skum og skrot
til tåkenes ukjendte hi.
Skyene velter forbi.
Og stjernenes klynger ler
med evigt frysende blikk mot det som skjer.

Vindenes søvnige kor
forstummer, og bølgene synker som skridende jord.
I den dunkelt hvelvede natt
brenner månen hvit og matt.
Og skygger på havet går
som hjem over øde heier kvinner med flagrende hår
