Så tung en sorg har grepet
den fjellets sterke sønn,
han bær den dypt i hjertet
Vved dag og natt i lønn.

Hans unge kinn blir mager,
på leppen smilet dør;
ei er han mer den ranke
og sterke helt som før.

Han undgår venn og frende,
går taus enhver forbi,
i fjell og skog han søker
sin skjulte, stille sti.

Hans store sjel er lukket
for trøst fra menneskemunn.
Hva selv den kjærligste bringer,
det øker pinen kun.

Hva nevnes dog den smerte,
den sorgens bitre rot,
som røver ham hans krefter
og huler ut hans mot?

Brast livets fagre drømmer?
Har verden ham forskutt?
Har syndens skinn ham forvillet,
har landets lov han brutt?

Akk nei  hans sorg ei gjelder
ham selv eller egne kår,
av andre krefter føres
det sverd som vunden slår.

Hans folk — hans folk har syndet,
av lystens rus besatt;
hans folk, av Herren kåret,
har Herrens vei forlatt.

Og folkets egen konge,
den faste, sterke vakt
om folkets liv og seder
og Herrens lov og pakt,
akk denne konge bøyes
som rør i sin dronnings hånd;
en slave kun, som føres
i fremmedes ledebånd.

Kong Achab for Astarte
og Baal er offerprest;
hans kongsverk er å tjene
ved nattens svirefest.

Jehovas lov han håner
og bryter hans altre ned;
og folket følger trolig
i flokk sin konges fjed.

Her er den kval som røver
Elias livets lyst,
den dolk som dypt seg borer
i heltens unge bryst.

En orm, som sterk og giftig
om folkets sjel seg snor.
Hvem tenner lys? Hvem redder?
Hvem eier frelsens ord?

«Jeg kan ei, Herre! Vredes ei
Å krev ei mere? Hva er jeg?
Legg byrden på en annens rygg,
en som er sterk, som fast og trygg
den usle drott i kne kan tvinge
og svøpen over folket svinge.

Profeter har du mange av
som kjenner tidens ånd og krav,
som fra sin skjønne ungdoms tid
hos fromme menn i lærde skoler
din lov, din vilje og symboler
har gransket med forstand og flid.

Kall en av dem. La meg kun gå
min vei som før i disse daler.
Jeg er ei skikket til å stå
som dommer i de gylne saler.»
Elias led. — Selv Tisbes egn
stod snart i gudløshetens tegn.

Hvor fattig hyrde før har kvedet
sin ringe sang til Herrens pris,
hvor far og mor i ømhet fredet
om hjemmets gull på gammel vis,
der danset nå, med brann i øyet,
de unge vilt sitt bacchanal, 
og gamle stakler lydig bøyet
de stive knær for Sidons Baal.

Elias led.  Som kyndig lege,
når kreften stinker, vel forstår,
her tør man ei med balsam kvege,
her ingen blide ord forslår;

kun knivens snitt i sårets indre
kan dødens morderverk forhindre.
Ei bønn, ei tårer den må røre
hvis hånd skal livets sonde føre.

Så vet Elias. Milde ord
for folket nå er gift og mord. 
Den kjærlighet som her har verd,
ei kjæle må, men bruke sverd.

Hva her der trenges er en brann,
en straffens ild i en himlens flamme,
som skaden kan i roten ramme.
Kun så det syke leges kan.

Og for hans tanke halvglemt glider
et Herrens ord fra gamle tider,
ved Mose munn, om folkets kall,
om lønn for troskap, straff for fall.

Så ordet lød: Ta deg ivare
for hedenskapets list og snare.
Hvis andre guder du deg kårer,
og deres gunst ditt hjerte dårer,
så vit, at Herrens vredes ild
vil lukke himlens porter til,
at regn og dugg ei marken værter,
så ingen grøde vokse kan,
men sott og død og redsel breder
sitt liksvøp over dine steder
og legger bart ditt fagre land.

Brenn i ditt hjerte disse ord;
ja skriv dem på din hånd, din panne,
og på ditt hus, din dør, ditt bord,
så med ditt blod de seg må blande.

Besyng dem, når i morgenstund
du går fra leiet, glad og sterk,
og når du etter fullendt verk
deg bøyer trett mot nattens blund.

Besyng dem for din venn, din gjest
på sorgens dag, ved gledens fest;
og legg dem så med centnervekt
på dine barn fra slekt til slekt.

Så lød det gamle ord fra Gud.
Nå var det glemt og slettet ut.
Et gammelt ord, i vrede sagt —
hvem vet, om nå det står ved makt.

Et gammelt ord, hvis hårde klang
måskje har hatt sitt verd engang.
Nå skjelver ingen for et ord,
nå ingen mer på skremsler tror.

En gammel skrøne, laget sammen
til snakkelystne presters gammen.
Slik trusel var jo god å finne
som plus til falmet prestedrakt,
til støtte for en sunken makt
for folkets hop å trellebinde.

Og var det enn Jehovas ord
den gang han hersket, bred og stor
med uinnskrenket enevelde,
oss kan dog ordet aldri gjelde.

Vi tror ham ei  vårt ideal,
vår Gud er gledens skaper, Baal.
Ti hans er makten allevegne,
i himlens rund, i jordens egne,
han hersker over folk og land,
han skriver skjebnens skjulte runer,
han råder for naturens luner,
for regn og storm, for ild og vann.

Hans prester bærer frihets fane;
de dømmer ingen, er humane.
De tror som vi  og vet forvisst
det går oss alle vel til sist.

Så tror, så taler tidens menn.
Hvor lenge vil dog Herren tie,
og la sin ære væres hen? 
Elias kan ei lenger bie,
en hellig nidkjærhetens brann
fortærer ham. Han vet ei råd;
ved natt og dag i bønn og gråt
med Gud han kjemper for sitt land.

Og Herren svarer. — Men hans svar
gjør kun som før hans vilje klar:
Min dag er kommet.  Du alene
bær skylden for den spilte tid.
Min vilje nektet du å tjene,
du vegret deg for dommens strid.

Hvorfor nøler du? Er jeg din Gud?
Du vet min vei  du vet mitt bud.
Vil du for kallets kval deg spare,
av livets bok du slettes ut.

Gud, forlat min tross, min frykt!
Du befaler jeg vil lyde.
Du er med, og alt er trygt,
alt skal skje som du vil byde.

Styrk min vilje! Tend min ånd!
Senk i glemsel drøm og minner.
Brenn for alltid hvert et bånd
som til jordisk ro meg binder.

Svøp meg inn i sorgens drakt,
gjør for hjertets lyst meg bange;
gjør meg blind for jordens prakt,
gjør meg døv for jordens sange.

Knekk hver jordisk støttestav,
gjør til ensom strid meg rede;
drep naturens sterke krav,

Frigjør meg fra venners råd,
lukk min barm for bønner blide.
Gjør meg hård for kvinners gråt,

Gi meg ord som angstens brann
tenner i de slappe sjele 
gi den himmelkraft som kan
dødens sår i sannhet hele.

O Jehova! Vær meg nær!
Klæ meg i din styrkes velde.
Hold min hånd, at jeg kan felle
mørkets seiersdrukne hær.

La meg for ditt ansikt stå
viljeløs, når du befaler. 
Døp meg så med kallets kvaler.
Jeg er villig. Jeg vil gå
