Et øyeblikk profeten stanser
som grepet av en selsom makt
naturens barn med våkne sanser
forstår naturens sorg og prakt.

Det store hav, de stolte fjelle
forkynner ham et ubrutt velde;
men ser han markens brente øde,
så minnes han om død og grav,
da ser han folkets skyld og brøde
og Guds forbannelse derav.

Jehovas makt er uten skranker.
Hans verk var herlig som hans tanker,
da ut av evighetens flod
i tidens morgen frem det stod.

Han livets rike moderskjød
har åpnet oss i solens glød;
på himlens blå med stjerners gull
han skrev sin godhet underfull 
i markens blomsterflor han vevet
av duft og farver sitt behag 
for jordens barn hans hjertelag.

Og ubekjent med synden, sorgen,
alt sang hans pris i tidens morgen.
Hver markens blomst, hvert skogens blad,
hver havets bølge var et kvad,
den muntre bekk, den lette vind,
og skyens kyss på snehvit tind 
alt var en sang, et toneveld,
der steg til Gud ved gry og kveld.

Kun mennesket, hans skapnings krone,
av hovmods slangegift betendt,
forvillet og med sinnet vendt
til egen vinning, egen lyst,
sin skaper hånet på hans trone,
og rev hans bilde av sitt bryst.

Og slektens synd naturen krenket.
I all sin storhet er den lenket,
et brutt, et ustemt instrument.
Dens beste sanger er forstummet,
dens rankeste pilar er krummet,
dens skjønneste palass er brent.

Hva her er sagt, i lueskrift
står tegnet for profetens øye.
Selv står han trett av veiens møye,
den var ei nettopp barns bedrift.

Hans fot er sår, hans tunge brenner,
han sultens tann i bringen kjenner.
Han speider rundt. Hvor skal han finne
den hånd som mette kan hans trang?
Da ser han nær en enlig kvinne,
med senket blikk og bøyet gang;

Hun går og sanker tørre kviste
ved randen av den visne skog,
kan hende er det tungt å friste
det usle liv for henne og.

Han prøver  kanskje hun er kåret:
«Sareptas datter! Jeg er trett,
min fot av veiens grus er såret,
min tunge tørr av solens brann,
gå, hent meg straks et beger vann.»
Og kvinnen lyder. Mere lett
enn vandringsmannen våget vente
hun går at det forlangte hente.

Da roper han på ny, og ber:
«Å bring meg og et stykke brød!»
Men kvinnen svarer i sin nød:
«Akk fremmede! Akk meget mer
enn jeg kan bringe, nå du krever;
så sant din Gud og Herre lever,
opfylie kan jeg ei din bønn.
Ti alt som finnes i mitt hus
er kun en håndfull i et krus;
og se, jeg sanker disse kviste
og går så inn og tar det siste
jeg har, til meg og til min sønn;
og når så dette er fortæret
så er der én kun, som fra nøden
kan fri oss ut, og det er døden.»

Og kvisteknippet fast hun kryster,
mens hennes magre lemmer ryster
i den forslitte, usle drakt.
Da står Elias sterk og rolig:
«Frykt ikkel Gå kun til din bolig
og lag det til som du har sagt;

lag bare først et brød til meg
og bring det hit  så kan du brede
din egen duk, og glad berede
et måltid for din sønn og deg.

Ti hør hva Gud i himlen taler,
som over liv og død befaler,
og rår for lykken i ditt hus:
ei mel deg fattes skal i spannet,
og ikke olje i ditt krus
før han på ny gir regn i landet.»

Ved disse ord i kvinnens trekk
seg tegner både håp og skrekk. 
Den fremmede hun gransker nøye
med gråten i det trette øye:

«Den Gud du taler om, er min;
skjønt hedning, Herrens navn jeg kjenner;
men hvem er du, hvis ord seg brenner
med slik en makt i hjertet inn?

Mon du er den som alle søker?
Hvis dom i alles tanker spøker,
av alle hatet og forbannet
for tørkens skyld som herjer landet.

O finn deg straks en ensom hule,
som kan for kongens menn deg skjule.
Til Tyrus er kun veien kort,
og hvis du sees her, så vit
der sendes bud på kortest tid.
Vår konge, vet du, står i pakt
med deres og med største flid
på deg vil drives samlet jakt,
og når du finnes, vil de vite
deg lem for lem å sønderslite»

Med kraft profeten gir sitt svar:
«Å kvinne, bring ditt sinn til ro!
Så sant du Herrens ord kan tro,
hans hjelp skal bli deg åpenbar.
Gå villig kun  og du skal kjenne
den Gud som sorg til fryd kan vende.»

Og kvinnen går. Hun makter ikke
å trosse disse ord og blikke.
Hun kommer til sitt hus og ser
sin unge sønn med dødens skjær.

For ham sin hjerteve hun skjuler,
mens frem hun finner sine smuler,
for lydig, som profeten bød,
å lage ham sitt siste brød.

Men himlens Gud! Hva blir hun var,
når hun sitt siste forråd tar:
av mel og olje finnes mere
enn hva de alle kan fortære.
Hvor er hun nå på foten snar
Sin egen sult og tørst hun glemmer,
det er som intet mere gremmer
avsted hun går så fort hun kan
med brødet til den sultne mann.

Se der! Han sitter der ennu!
O tør jeg våge meg å bede
ham innenfor min dør å trede?
Han var så trett og tung i hu.

Å nå forstår jeg! Det var ham
jeg drømte om!  Det var dog skam
at ikke straks jeg bad ham inn 
ånei, ånei, hvor jeg var blind.

Javisst  ham var det som jeg så
i drømme for mitt ansikt stå
og talte disse dunkle ord
om Herrens gaver på mitt bord.

Men gode Gud! Å er det sant?
Har ikke drømmens syn meg dåret?
Å gi meg dog et sikkert pant
at meg, den ringeste, du kåret
meg jo et pant. Min fylte krukke
må alle mine tvil vel slukke,
og gjøre troens siv til stav.

I enkens hus Elias fant
et skjermet hegn for hatets pile.
Med takk han nød den trygge hvile,
mens dag for dag i stillhet svant.

Den ville fjelldals nøkne rammer
var byttet med det lave kammer,
som nå han nevnte som sitt eget,
av enkens omsorg kjærlig preget.

Og enken jublet. Som en fest
ble livet i den ringe bolig,
når hun ved dag og kveld fortrolig
fikk tale med sin høye gjest.

Av ham hun hørte sterke ord
om Herrens råd og makt og nåde,
så hun til sist de skjulte spor
til visdom fant i livets gåde.

Sin egen skjebnes tunge ve
i samme lys hun og fikk se.
For sjelens lengsler, hjertets savn
og tankens kvaler fant hun navn.

Hva før kun syntes rov og ran
av skjebnens hånd i natt og tåker,
nå viste seg som mål og plan
av ha m som over mulmet våker.

Men lys og mørke, sorg og glede
de vandrer hånd i hånd her nede
og ofte synes gleden kun
en flyktig gjest blandt sorgers vrimmel,
et solstreif fra en skytung himmel,
hvis glans vi så et kort sekund.

Men sorgen den har gode stunder.
Dens tid ei måles i sekunder.
Som den ei hav og stormer jamrer,
som den ei øder ild og vann;
ei venn til venn så fast seg klamrer
som den sitt offer favne kan.

Til høy og lav, til slott og hytte
den finner vei. Ei gull, ei prakt
ei kløkt, ei adel, rang og makt
kan noen for dens hånd beskytte.

Og sorgen fant, som ofte før,
på ny sin vei til enkens dør.
I dødens kolde, bleke drakt
den spant med myndig herskermakt
det søkte offer i sitt garn.
Og ofret var det kjære barn,
den beste skatt, den siste rest
fra livets fagre forårsfest.

Hun prøvde angstfylt alle råd,
hun våket, ventet, bad og gråt
ved dag og natt i omsorg øm;
men intet hjalp.  Til sist en dag
ble taus det lille hjertes slag.
Forbi var enkens siste drøm.

Nå var der intet, intet mer.
Hvorfor leve nå — hvorfor ånde her?
profeten kun med Herrens dom?
Var d et hans verk, da var forvisst
for dyrt betalt den korte frist
av liv han ved sitt under gav.
Akk, bedre vilde det dog været
om sulten hadde dem fortæret
og lagt dem i en felles grav.

at slik du moderhjertet krenket,
og slo med dødens hånd min sønn.
om synder som jeg før bedrev?
Hvorfor har for Gud du åpenbaret
min skjulte skam, mitt syndebrev?»

Profeten med forundring hører
den bitre tale enken fører.
$S å snart var Herrens godhet glemt
og sinnet hårdt og bittert stemt.

Ham rører dog den armes jammer,
han sier mildt: «Gi hit din sønn !
Og under enkens smertestønn
han bær ham til sitt eget kammer.
— Han ser det unge, kolde lik,
det slukte blikk, de stive lemmer 
da er det, som han selv fornemmer
fra sjelens dyp et stille skrik.

Selv bøyet over barnets kropp
hans bønner går mot himlen opp:
«Jeg vet det, Herre, dødens hånd
befrier kun den bundne ånd.

Det synes dog for jordens kryp
som alt er tapt i jordens dyp,
og derfor ber jeg, Herre, send
fra ukjent land vår lille venn
tilbake til hans arme mor,
og gjør på hennes kval en ende,
så hun med takk kan se og kjenne
din makt og kjærlighet er stor!»

Så bad den sterke troens helt.
Men enn lå koldt det llille lik. 
Tre ganger bad han, så er meldt,
hans bønn ble rop, hans rop ble skrik.

Så kom Guds svar.  Hvor før var død,
nå tendes langsomt livets glød.
Som vekket av en times blund,
av skjønne drømmer søtt fornøyet,
med blomst på kinn, med smil om munn,
slår barnet opp med undren øyet.

I takk profetens hjerte slår. 
Med barnet ved sin hånd han går
til moren ned. «Se barnet lever.»
Så falt hans ord  og moren bever
i redsel og i nyvakt fryd.
Til sist får hennes lepper lyd
«Jeg trodde før at der var lagt
i dine hender guddomsmakt,
nå vet jeg visst, fra denne stund,
at Herren taler ved din munn.
Hans tjener er du, vis og sterk;
du går hans vei, du gjør hans verk.»

Så tente atter Guds profet
i enkens hjerte gledens flammer,
mens selv han på sitt lave kammer
i ensom kval med Herren stred.
