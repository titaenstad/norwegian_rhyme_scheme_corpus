Thi for meg må det visselig være beredt
fra evighet dette sted.
Jeg tror ikke menneskeøye har sett
make til lys og fred.

De kurrende dauer i skogens kant
besegler stedets ro,
og det samme gjør det tanggrodde spant
dernede i fjæren jo.

Av vannet stikker der opp en sten,
en måke har satt seg på den.
Eoner er gått når den skifter ben
og lukker øyet igjen.

Med evigheten er alt i pakt,
forvandlingens under nær.
Som rosenbusker i snehvit prakt
står brott på båer og skjær.

Og dragsuget går som et åndedrag
av den slumrende jordens gigant
som hvis han reiste seg opp en dag
sitt hode i himlen fant!

Kom sjel, her vil vi bygge et hus
av spindelvev, duft og vind,
her like over det rene grus
hvor sollyset faller inn.

Og så vil vi gå en dag eller to
og se oss mett på alt,
til all vår uro er falt til ro
