SETT I EN STEN
Jeg tar en sten i hånden,
en glattslipt ametyst,
og gjennom den ser jeg i ånden
alle tider på denne kyst.

Millioner av år er rundet
siden den lagdes her,
men de hviler tryllebundet
i dette havblå skjær.

Bølgene går derinne,
og fugler flyver omkring;
igjennom brottets tinde
skjærer en måkeving.

Lyset er tørst etter menneskenes sved,
rommet er sultent på skrik.
Talløse tunger roper på brød,
og havet roper på lik.
