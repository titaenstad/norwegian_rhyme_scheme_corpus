LØFTE
Vi som intet eier
men som skapte alt,
bygget skip og veier
og grov gull og salt

Vi som møtte nøden
i den svarte by
med et håp om døden
hvert et morgengry

Vi som intet lærte
uten biblens bud,
hvor det hat vi nærte
kaltes synd mot gud

Vi som avlet unger
for å se dem dø,
dø i krig og hunger,
for ære eller brød —

Engang skal vi hevne.
Ennu gir vi tål.
Herd din unge evne,
så den blir som stål.
