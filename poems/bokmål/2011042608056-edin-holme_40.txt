Luften dirrer. Solen steker.
Massen tungt og med besvær
pustende seg frem beveger,
banner, stønner, trenges, trykkes.
Hver er glad, når det kan lykkes
ham å komme riktig nær,
nær det sted hvor fangen står,
taus og mild med blodig hår
under tornekronens pigger,
mens hans kors på marken ligger.

«Så til verket! Grip kun fatt »
Straks med lystighet og iver
de hans hvite kjortel river
grusomt av ham. Og de trekker
over grove kors hans lemmer,
sliter, slår og tøyer, strekker,
binder dem med bast og remmer.

Hør, nå lyder hammerslag !
Hult de gjennem luften drønner,
og det er som jorden stønner
under dem til denne dag.

Korset reises. Skarpt det tegner
seg mot himlens dype blå.
Mangens kinn ved synet blegne
mens han stirrer mørkt derpå.

Og det er et kort minutt,
som om dette syn har brutt
mengdens tøylesløse villhet
men det er en lummer stillhet,
den som etter lynnedslaget
skjelver foran tordenbraket.

Hul fra mengdens hese struper,
som fra selve helveds gruber,
stiger brølet, hviner, skjærer,
opp mot ham, som korset bærer:

«Hill deg, konge! Helt du store,
som så mange storverk gjorde !
Hvorfor nå så rent forsagt?
Stig dog ned og vis din makt!

Hill deg, konge! Helt du store
Kald og hvass som tusen klinger
folkets hån ham gjennemstinger.
Bedende mot himlens høye
vender han det trette øye:

«Fader! O forlat dem! Hør!
Ti de vet ei hva de gjør !»
Solen skinner. Gyllen, stor,
den sitt rike stråleflor
breder over bergets mylder;
berget, staden den forgyller.

Aldri så den sådan dag,
aldri til så mørk en sak
før den skjenket lys og varme
Men hva er det? Gud forbarme !

Se, ved dette syn i redsel
hyller den i mørkets kledsel
langsomt inn sitt sterke lys,
så i dødens angst og gys

skrekkslått hver en bringe snøres.
Dumpe skrall i mørket høres.
bleke lyn i luften blinker,
jorden ryster, berget skaker,
hult det drønner fra dets indre,
klipper løsner, buldrer, braker.

Og i lynets fosforskjær
skikkelser i dødningklær
tause mellem mengden skrider,
som forskremt til alle sider
viker som en slagen hær.

Hvilke eviglange timer!
Endelig de første strimer
gir om lyset atter håp,
da et mektig, klangfullt rop
som musikk fra korset klinger:
«Det er fullbragt
Og en fred
som et vift av englevinger
senkes over berget ned.

Mørket spredes. Vennlig skinner
solen atter. Trende kvinner,
av en grufull angst betynget,
inn til korsets tre seg klynget.

Åtter lyder Jesu røst,
kraftig: «Fader, i din hånd
overgir jeg nå min ånd» —
hvorpå trett det bleke hode
synker tungt imot hans bryst.

Store Gud! Se, han er død
Som et gråtkvalt sukk det lød
fra den lille pinte skare.
O du kolde smertens mare  !

Han er død! Som sverd det flenger
Jesu moders sjelerot,
og hun har ei krefter lenger,
faller om ved korsets fot.

Da, mens solen stille daler
over denne skares kvaler,
frem mot korset ydmykt trer
tvende menn i lange klær.

Josef av Arimathea,
Nicodemus, olding bøyet
og i tro de løfter øyet
mot sin heit fra Galilea.

Ti igjennem skriftens ord
fant de korse t s dunkle spor,
og for dem har korsets planker
åpenbaret Herrens tanker,
og de ser Guds allmakts nåde
demre gjennem korsets gåde.

Mens de kneler, bryst ved bryst,
lyder Nicodemi røst:
«Du, den høyeste blandt høye,
Du, den viseste blandt vise! 
Kun for deg jeg kne vil bøye, 
ene deg min sang skal prise!

Mange, lange år er runde
under grublen, gråt og klage,
skjebnens tråder mørkt er spunne
i vårt levnets tunge dage.

Veien, sannheten og livet
søkte meg min ånd å råde;
akk, men alltid stod det hele
som et spill, en dunkel gåde.

Men idag ved Dine føtter,
Krist, min konge, alt jeg finner,
og min tankes blomst og røtter
evig deg til hjertet binder.

Du, den høyeste blandt høye !
Du, den viseste blandt vise
Kun for deg jeg kne vil bøye,
ene D i g min sang skal prise.»
