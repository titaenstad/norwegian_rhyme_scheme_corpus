GETSEMANE
Skyggene faller. I mørkets flor
seg nærmer den sorteste natt på jord.
Jerusalem leker i lysters brann,
og jager i døden sin redningsmann.

Gjennem dens gater, tynget og bøyet,
med bleket kinn og med gråt i øyet,
stille den smertenes konge skrider,
fulgt av de få som sørger og lider.

Nå er han taus. Fornylig hans ord
løftet dem langt fra sorg på jord:
«Vær ei forferdet for dødens vei,
tro kun på Gud og tro på meg

Om trett og forlatt, dere er aldri ene.
Verden er grusom, listig og hård;
men elsk den, tilgi den, læg dens sår!
Hatet av alle, dere alle må tjene.

Bli kun i meg, og ånden sterk
skal føre dere frem til de veldigste verk;
for fyrster og dommere fritt skal dere stande
med uskyldens segl på løftet panne.»

Så talte han til dem, med styrke og mildhet,
mens sammen de dvelte i nadverens stillhet —
han la dem så trygt i Faderens favn,
gav dem det største, det ømmeste navn.

Dødsangsten føler han knugende komme.
Så søker han ut til den stille vrå,
hvor tidt i bønn til sin Fader han lå;
vånder og vrir seg som kryp i støvet
taler: «Min sjel er til døden bedrøvet»

Forferdelse griper de trofaste tre,
som fulgte ham lengst. Nå svikter de med.
Hva kan det dog være? H a n vakler jo,
som stetse var preget av kongelig ro!

H a n bever som svakeste, usleste orm,
som klippefast stod i den villeste storm.
O Gud, hva er dette? Stumme de står.
Han likner en skygge, der bort han går.

Så er han alene, mens mørkets munn
gaper imot ham fra helveds grunn.
I himlen forstummer harpenes klang,
englene stanser sin jubelsang.

Hvert øye fra himlens skjønne sal
er vendt mot Getsemanes dunkle dal.
Legionene venter sin herskers bud
for sønnen å føre av vånden ut.

Og djevlenes yngel stirrer og gaper,
forbanner sin herre, hvis nå han taper;
ti ligger han under i dette slag,
var alle hans løfter kun skinn og bedrag.

Den ensomme kjemper. Hans sved som blod
dråpevis faller på jord ved hans fot.
Hans sjel forferdes.

For slektens brøde
villig han er å sone og bøte;
men veien?  Er dett e vel veien ut
for verden fra fallets dyp til Gud?

Og denne slekt  er den dette verd?
Det hvesser jo mot ham hatets sverd.
Han ofret den alt så villig, så glad;
den lønner hans offer med djevelsk hat.

Hva hjelper hans død? Den vi dere jo forgå,
vil ei sin besøkelsestid forstå.
Hva hjelper det hele? Den døden velger,
for vellyst og vinning sin sjel den selger.

«Si, vet du at døden er syndens lønn?
Hvem krever din død? Du er jo Guds sønn?
Spar deg for døden  et ord av din munn,
du blir verdens herre i samme stund.

Hvem krever din død? De gudløse prester?
Men gudløse menn gjør gudløst verk.
Ved drapet av deg kun sin makt de befester,
gjør bare sin ondskap dobbelt sterk.»

Hevnsyk over sitt nederlags tort
spiller den onde sitt høyeste kort.
— Grufulle time, som sammen hefter
en evighet før og en evighet etter

Den ensomme kjemper. Hans sved som blod
dråpevis faller på jord ved hans fot.
Han roper til Gud: «O spar meg! spar!
Men himlen er lukket, der kommer ei svar.

O ensomhets redsell — På vaklende fot 
han søker avsted til de tre han forlot.
O syn, som må skjære en innerst inne.
Skaperen søker hos skapningen trøst, 
men søker forgjeves; kan ingen finne, 
de sover, og hører kun sløvt hans røst.

Skuffet og sår han bort seg sleper
og faller til marken. — Så arm, så forlatt
ei menneske stred i angstens natt. 
Da hør! Han åpner de blodløse lepper,
han ber: «O Fader! Allmektige Fader!
O hjelp dog! meg klarhet og kraft forlater.

O skal jeg smake den bitre ve,
da rekk meg din hånd;  Din vilje skje
Da åpnes himlen. Og angstens pil
flykter for Faderens lyse smil.

Han føler Guds kraft, han hører Guds svar;
valget er gjort, og veien er klar.
Ved ordet, det sterke: Din vilje skje
helvedes fyrste han tvang i kne,
og denne, som skummer i vilt raseri,
vet at hans makt er for evig forbi.

Da sverger han hest ved avgrunnens huler,
ved alt, hva helvete eier og skjuler:
«Den seir skal bli dyr — til siste dag
skal blodig jeg hevne mitt nederlag.

Selv skal han lide de bitreste kvaler.
Mine træller skal lyde, ti jeg befaler.
De skal martre hans kropp, ham piske og slå;
føle han skal hva min makt kan formå.

Vel kan jeg ei rokke hans rikes grunn,
ei stanse hans pris i skapningens munn;
men jeg skal hans rike splitte og dele
og spytte min gift i hans tjeneres sjele.
Jeg kan ikke slukke hans kjærlighets sol,
jeg vet den vil lyse fra pol til pol;

men jeg vil tenne en hatets brann
i menneskers bryst fra land til land.
Med skanser og bommer hans vei jeg stenger,
gir tommevis tapt hvor frem han trenger;

jeg nytter den makt som enn er meg levnet —
jeg kan ikke s eir e; men jeg er hevnet.»
Trøstet av Gud gjennem englemunn
Jesus seg reiser i samme stund.

Hans kinn er hvitt, hans øye matt,
han ånder som løst fra et gravdyps natt.
Maånens stråler forsølver løvet
og kysser med andakt hans blod i støvet; 
vinden nynner med bløte toner
ydmykt hans pris gjennem trærnes kroner.

Han ser seg omkring. Et rødlig skinn
kaster et usikkert lysskjær inn
mellem havens trær. Hans øre fornemmer 
en summende lyd av menneskestemmer.
Da treder han hen til de sovende menn:
«Dere sovende, våkn! Bind kappen om lend
Timen er kommet, da menneskens sønn
smake skal syndens beske lønn.

Våk og bed nå hver især,
han som forråder meg, se han er nær.
Da når deres ører en reddsom lyd
av taktfaste skritt og klirrende spyd:
i faklenes blafrende skjær de ser
blink av en hjelm — en officer.

Snart ser de ham helt, deres øyne brenner,
og bak ham en flokk bevæbnede svenner.
Men redsel og gru — hvem ser de skride
forsiktig og lurende ved hans side?

Gud! det er Judas ! Som lammet av skrekk
ser de han nærmer seg, trossig og frekk.
Og mens de hvite av redsel står,
vennlig mot skaren Mesteren går.

Nå er han atter rolig og verdig;
han kjenner sin lodd, og han er ferdig.
Judas er glad: det gikk som beregnet.
Raskt treder han til og gir dem tegnet:
lenende tett seg til Mesteren inn
han trykker forræderens kyss på hans kinn.

Da går et usigelig smertesdrag
over Frelserens ansikt. Men uten nag
han smiler imot ham: «Venn, er det deg?
Judas, hva er ditt ærend hos meg?»

Han spør vakten: «Hvem søker dere
i nattens stillhet på fredet sti ?»
«Nasareeren Jesusl» er vaktens svar.
Da lyder hans røst som fagre toner:
«Det er meg! Han stråler som solen klar,
og høy majestet hans panne kroner.

Vakten stirrer. Ved dette syn
redsel fyller de pansrede bringer,
de faller til jorden som ramt av lyn;
først Jesu ord dem til samling bringer:

«Hvis meg dere søker, hvortil disse våpen ?
Jeg lærte jo fritt på gater og streder,
til å gripe meg stod jo veien åpen.
Men d en n e er timen, da mørkets renker
skal legge Menneskesønnen i lenker;
timen er kommet, og nå kommer
til verket straks! — Men disse er fri.»

Så treder de frem. De binder hans hender,
de stakkars disipler ryster og bever.
«Det bør så skje — Guds lov det krever.»
Da flykter de alle som jaget vilt 
alt er forbi, hvert håp er spilt.

En ble dog tilbake.
Helt til det siste
han stirret i natten, hvor fangen forsvant.
Også for ham et håp syntes briste,
da det uskyldige offer de bandt.

Han stirrer vilt, hans panne brenner,
pengene svir i hans rystende hender;
angstens demoner, som aldri dør,
hakker hans sjel med glødende klør.

Uskyldig! Uskyldig! Jeg gjorde ille!
Ta sølvet, prestert Øk deres skatter!
O helveds pine det er forsilde !
Det hvisler omkring ham som djevlers latter
— Da solen tok jorden ved gry i favn,
lå Judas som åtsel for gribb og ravn.
