SLUTNING
Han er død! De milde vinde
hvisker gjennem dødninghaven,
mens en sorgfull, bøyet kvinne
årle vandrer ut til graven.

«Han er død, min sønn, min kjære, 
han, som skulle konge være
evig over Davids hus,
han, hvis lov og pris og ære
nylig steg som stormens brus.

Og de onde prester praler: 
Han er dødt Med ham vår skam,
vår bekymring, våre kvaler 
Gud skje lov, det var ei ham.

Og hans venneer gråter, klager,
knust og knekt av tvilens ve:
Han er dødl Som en bedrager
ble han hengt på skjensels tre.

O min sønn! Du skjønne, rene!
Ubegrenset var min lykke,
da meg himlen vilde smykke
som hans moder  meg alene.

Og mitt unge jomfrubryst
kunde nesten ikke bære
denne gådefulle ære,
denne sødmes himmellyst.

Og da timen så var inne
og jeg deg i favn fikk trykke,
var jeg sansesløs av lykke,
var jeg jordens største kvinne.

Og ditt barneøyes smil
fjernet mildt hver sorgens pil,
hver en byrde, hver en smerte,
som mitt unge moderhjerte
vilde ramme, vilde plage.
Og din ungdoms forårsdage
gled som gylne strålestrømmer,
ble som billedsmykte drømmer.

Fri du trådte valgets veie,
sterk du stod, hvor andre falt.
Herrens vilje var deg alt,
Herrens velbehag ditt eie,
andres lykke var din vinning,
stråleglansen om din tinning
hjertets renhet var ditt smykke,
kjærlighetens verk din lykke.

Hvor ditt ord de trette kveget,
hvor din hånd de syke leget !
Og når skarene seg sanket
om deg jublende og hyllende,
luften med lovprisning fyllende,
stolt mitt moderhjerte banket.

Og så nå  o, jammers stød !
Han er død! akk død! ja død!
Sorte grav! O klippehule,
du, som gjemmer all min glede,
gid du også meg må skjule!

Han er død! Min sønn, akk død!
Han har sagt det — ja, det vet jeg;
men mitt hjerte stadig vred seg,
når hin mørke tale lød.

Han er død! Alt tredje dag
rinner etter dette slag —
tredje dag? O himmel, Gud
Kvinnen ryster. Hvilken lyd?

Søtt det hvisker, mildt det klinger.
Er det sus av englevinger !
Er det sang fra dagens lunde?
Er det kor av blomstermunne?

Hva er hendt? Er graven åpen?!
Vakten borte med sittt våpen?
Kvinnen stirrer engstes bever!
Hør! da gjennem luften runger
det som sang fra tusen tunger:
Han er ikke her! Han lever!
