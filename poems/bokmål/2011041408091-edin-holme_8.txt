«Beskjerm ham, Gud! O stå ham bi
Fra morderhender ham befri.
O la hans liv deg hellig være,
og før ham hit!»

I samme stund
til takk blir bønnen i hans munn;
ti se, der står hans venn, den kjære,
fortrøstningsfull og vel tilmode,
med smil om munn og høyreist hode.

Og Ananias trygler, beder:
«O redd ditt liv mens natten breder
sitt dekke over by og land.
Vi senker deg fra murens rand,
og du er trygg. Gud Herren leder
din fot i fred. Han gir deg krefter
og skjermer deg.»

Og Saulus lyder.
Vel nøler han, men gir dog etter.
For ham er flukt en bitter drikk.
Beveget de farvel ham byder
på murens tak.  I sjel og sinn
den kjæres trekk de prenter inn.

et siste ønske om Guds fred.
Så spennes repet om hans lender,
så fires han av sterke hender
i nattens skjul fra muren ned.
