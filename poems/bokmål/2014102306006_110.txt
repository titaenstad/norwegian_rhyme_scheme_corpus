ADVENT
Dypt i sneen,
dypt i døden
sover nå den hvite kyst.
Skjult er véen,
slukt er gløden,
kvalt all storm og glemt all dyst.

Forgjeves er alle dets fakter,
tiden kan ikke stå.
På fjorden går skip og jakter,
vuggene går i hver vrå;

Slektene avles og fødes,
vindene snurrer omkring.
I stuen går visne og spede
ut gjennom livet og inn.
Noen til oldinger gjødes,
andre dør før de fødes;
alt faller og alt står på spring.

Det gamle slagur på veggen
stirrer på stuens liv.
Udenfor lyser heggen,
inne er lummert av kiv.
Hadet stikker som kleggen
og flyr mellom mann og viv.
Sengene venter ved veggen
med makt til det evige bliv!

Det gamle slagur må sukke,
når tør det stå en stund?
Tiden likner en krukke,
som aldri har hatt noen bunn.
Og livet likner en kvinne,
som øser foruten blund!

Evig står nå striden
om den usle grav
mellom minnets makter
og det mørke hav.

Mest i svarte netter,
når dets nag blir vakt,
reiser det sin brenning,
vil med vold og makt
løfte klungerns røtter,
sprænge røsens sten,
slikke opp hans filler,
grave ut hans ben.

Selv når det er havblikk
bak de blanke skjær,
likner det et øye
fullt av mørkt begjær.
