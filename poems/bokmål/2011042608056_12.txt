VINGARDEN
Som et grettent barn, der vraker
allting annet, når det nektes
de forlangte lekesaker,
sådan ligger på sitt leie
Israels konge sur og tverr
ingen tør med trøst og pleie
komme kongens kammer nær.

Gjemt bak sengens draperier
nekter han seg vin og mat.
Ingen kåte melodier,
intet yppig morgenbad
kongens mørke sjel befrier.

Dronningen med lette trinn
hen til kongens leie treder:
«Si, hva piner slik ditt sinn?
Kom dog ut til dagens gleder.

Kongen blott sitt ansikt vender
inn mot veggen, mørk som før.
«Kjære venn, din panne brenner,
visst jeg håper ei du dør.

Hvilken grunn har du til klage?
Har du ikke gode dage?
Blomstrer ikke landet smukt?
Ble du ei i syrerslaget
som ditt folks befrier feiret?
Ut av landet fikk du jaget
syrerkongen, som oss plaget.
Var det ikke så? Du seiret

Jo, jeg seiret over ham.
Benhadad jeg ikke frykter,
heller ikke onde rykter.
Men du vet ei hvilken skam
jeg må tåle.»
«Tal min kjære
Si hva bittert du må bære.»

«Hør, du kjenner Nabots have?
Denne park med rankers rekker,
som seg helt til slottet strekker
og du kjenner denne brave,
fromme mann.  Jeg bad ham selge
meg sin vingård  bød ham gull,
eller, om han ville velge
seg en annen. Men omkull
brøt han mine planer brått.
Intet gull og ingen gave,
ei engang et fyrsteslott,
kan erstatte ham hans have.

Og hvor bittert det enn er,
må jeg dog hans grunner hedre:
haven, som han har så kjær,
arvet han fra sine fedre.»

«Reis deg, konge! Eller hva?
Er du ikke konge lenger?!
Reis deg! Et og drikk, vær glad.
Nabots druer modne henger.
Vet du hva en konge trenger
for å få sin attrå stillet?
Har han kun en smule mot
og litt kløkt og plan i spillet,
så er lykken huld og god
selv om og en smule blod
skulle krydre seiersgildet.»
Dronning Jesabel har mot. 

Hennes plan forlengst er ferdig,
og i sannhet, den er verdig
Baals prestinne, Sidons datter:
Brever, som hun selv forfatter,
men med segl fra kongens ring,
sender hun med raskest svenn
rundt til stadens embedsmenn 
«Gi tilkjenne vidt omkring,
og så godt, som best dere kan det

En har Gud og kongen bannet;
og dere vet, for sådan brøde
skal der bøtes. Og den mann
som har syndet, skal på stand
stenes, uten dom, til døde.

Så en gammel lov bestemmer,
av Jehova selv forkynt.
— Lovens gull er gangbar mynt,
ve oss, om vi det forglemmer.

Denne gang er saken klar,
synderen er kjent og funnen,
det er Nabot  åpenbar
blir hans skyld, nå straks på stunden.

Rådet samles. Før ham hen
fremst blandt stadens kårne menn;
søk så ut fra hans distrikt
tvende menn som ei besværes
av samvittighet og slikt,
lær dem nøye deres plikt,
hedre dem, og lønn dem vel 
resten følger av seg selv.»

Dronningens befaling skjer.
Hvem vil nekte når hun ber? 
Vel er rådets menn å finne
der hvor rett har vakt og feste;
men de er ei heller blinde
når det gjelder eget beste.

Altfor megen stivhet skader, 
kongen er jo landets fader,
hensyn krever også tiden. 
Saken ordner seg nok siden.

mellom hoffets danserinner
Jesabel sin husbond finner,
mørk og tung i hu som før.
«Nå, min venn! Jeg tror forvisst
jeg kan lette ditt humør:
Med en smule kvinnelist
har jeg det i orden bragt,
som ei du med kongemakt,
ei med gull og løfter klaret.
Opp min venn! Besøk din have
Ta den som din dronnings gave,
uten skrupler, uten snakk.
Nabot? Han er vel forvaret.
Har jeg så ei tjent en takk.»

Grenseløs er Achabs glede.
Nabots vingård er hans eie!
Den kan ingen skatt opveie,
ei hans hele kongesete.

Ør av lykke han beskuer
havens prakt og havens druer:
Jesabel har megen ære
av sitt smukke, kloke verk. 
Kvinnen kan i sannhet være
snar, opfinnsom, slu og sterk.

Nabot, han var alltid stiv,
og han lot seg aldri blende
av vårt glade, frie liv.
Dronningen fikk aldri vende
Nabots sinn, — han trosset henne.
Men å drepe ham? — Ja, jeg
vovet ikke denne vei.

Vel, hun har et skinn av rett,
Nabot, han har handlet slett,
holdt seg hård mot kongens ord;
men allikevel jeg tror
vi bør ta oss litt i akt;
lett det hele kunde briste ;
ti dessverre, i det siste
svunnet er vår gamle makt.

Og hvem vet  han kunde komme,
hevneren, med sine domme.
Riktignok han lot seg skremme;
men jeg er dog aldri sikker. 
Før vi vet det, kan hans stemme

Nei — jeg lar meg ei bedrage
for min vinning, for min lykke;
slike griller vil jeg jage,
de skal ei mitt sinn få trykke
Jeg er kongel Ingen kryster
Og jeg gjør som selv jeg lyster.

Achab farer opp  — der kommer
gjennom haven jo hans dommer!
Blek av redsel skriker han:
«Har, min fiende, du meg funnet
også her»
i din vellysts trældom bundet.
Hvilken skjensel har du øvet,
myrdet først og siden røvet,
er vel det en konges kall?
Du har bragt ditt folk til fall,
solgt deg selv til ondskaps id,
derfor  naær er straffens tid.

Ingen bot din synd kan sone.
Ned fra landets kongetrone
er du styrtet  og din slekt
som for din skyld er forbannet,
snart skal jages ut av landet.

Og hvor hundene fikk slikke
Nabots blod, på samme sted
også ditt de snart skal drikke.
Og hvor Jesabel lot skjende
Herrens tjener, Herrens pakt,
samme lodd skal ramme henne.
Så har himlens herre sagt.

Med disse ord var Achabs mot
for alltid brutt.
For sine synders skyld han stod
i skam og angst forskutt.

Profeten gikk
for siste gang,
mens kongens blikk
i redsel ved ham hang.

Kong Achab så i denne stund
at tapt var alt
at nå fra Herrens munn
det siste ord var falt.

Og Achab brøt sin kongestav
hva var vel nå hans makt,
og purpurkåpens prakt?
Han sønderrev den,
tok den av,
og la om lend
den grove sekk 
et sorgens syn
for frende og for venn.

Ei kronens gull,
men angrens aske grå
var nå hans hodes pryd:
og dagens sang
kun bitre klagers lyd.

Og Nabots vakre have
for ham lå
så trist og grå
med lukt av lik og grave.

«Min hustrus verk? Ja vel.
Men jeg var hennes trell.
For hennes gunst å vinne,
som var meg alt på jord,
jeg lot meg binde
For hennes skyld
jeg trosset Gud
og rev hans altre ned,
og håne lot Jehovas bud
om hjertet skalv derved.
Nå er det intet mer. 
Kun hevnens dag er nær.
