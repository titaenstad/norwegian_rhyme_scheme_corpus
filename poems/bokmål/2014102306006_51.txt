DRØMMENS KYST
Du fullkomne bukt mellom bukter på jord,
du fang full av himmeriks ynde,
som ligger og hildrer for tankene hernord
å kunne jeg din mening forkynne!

Er bare for et øyeblik, bare for et liv
alle dine herligheter skapte?
Kan aldri et menneskehjerte makte det bliv
som løfter deg ut av det fortapte?

Evig er jo stenene som sover for min fot
her ved de evigklare bølger
og evig det fugletrekk som nettopp forlot
den fred mine tanker forfølger.

Men jeg og mitt hjerte er fra evighet bestemt
til daglig å forvandles ifra grunnen.
Og derfor er der alltid en blodsdråpe gjemt
i sangene som stiger meg av munnen.
