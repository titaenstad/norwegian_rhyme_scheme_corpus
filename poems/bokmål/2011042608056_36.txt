Akk, han kom forsilde. Graven
hadde håpets lysskjær slukket.
Fire dager dødninghaven
over vennens liv var lukket.
«Mester, hvorfor kom du ikke
straks, da vi lot bud deg skikke?

Hadde du kun hos oss været,
var vår broder ikke død.»
Sådan deres klage lød
dypt fortvilet og besværet,
og med dem en tallrik skare
jamret, skrek med ville fakter.
Denne sorte smertensmare,
denne redselsfulle ve
gjennomrystet han betrakter.

«Hvor er graven? — «Kom og se!»
Og mens nedad Jesu kinner
stride tårestrømmer rinner,
han med åndens blikke skuer
hele verdens gravgårds-tuer,
hvor all livets blomstring visner.
Dette syn ham gjennomisner,
og han føler hele vekten
av den gravens gru for slekten.

Og han ser hvor støtter brekkes,
drømmer brister, livshåp knekkes,
sterke hender kraftløs segner,
øyne slukkes, kinner blekner.

Og fra gravens sorte rammer
kan han høre enkens jammer,
moderens fortvilte bønn,
heltens tunge smertensstønn,
brudens trette hjerteynken,
spede barnerøsters klynken,
deri blandes rop i nød
fjernt fra havets hese skavler,
hvor på vrakets rester kravler
folk som ser den nære død.

Og fra blodig slagmark hviner
dødningdansens rustne toner,
hvor på dampende ruiner
skrekkens konge mektig troner.

Dette dødens litani
klager, skjelver gjennom vrimlen,
skjærer som et skrik mot himlen,
døden går ei én forbi.

Ingen fatte kan til bunnen
slik en gru  i sjelegrunnen
skjelver også Jesus.  Se,
atter gråter han i ve.

Akk, så gjerne de ham lyder;
engstelig dog Marta vinker,
at de trede skal tilbake:
«Husk dog, Herre, fire dage
har han ligget — akk, han stinker!»
«Marta! glemte du mitt ord:
evig liv har den som tror!

Jeg, oppstandelsen og livet,
er av Gud til verden givet!
Derfor, hvo der tror på meg,
aldri treder dødens vei.

Marta, tro! For dødens nød
aldri mer du da vil gyse;
men i selve gravens skjød
Herrens herlighet skal lyse!

Og mens gråten ennu brenner,
på hans kinn, han løfter hender,
bedende til Allmakts Fader,
som for Sønnens bønn forlater:

«Fader, takk, min bønn du hører,
og din skapnings nød deg rører.
Den har syndet, det er visst;
akk, men husk dog slangens list !

Det var trang til lys, til viden,
som ble grunn til hele kviden,
og som lesset dødens vekt
på den arme, pinte slekt.

Den har syndet  dommens hammer
Å, men husk dog at den rammer
ofret for et frekt bedrag.

Store Fader! Jeg vil bøte.
Livets gylne morgenrøde
vil for synderen jeg tenne,
bygge trygt for barnlig tro
over svelget himmelbro,
så han livets kraft kan kjenne.
Fader! La nå dette skje;
så at folket selv kan se

Du har sendt meg, og at verden
på sin tunge dødningferden
kjenne må Din sønn kan råde
dødens gruoppfylte gåde»

Derpå han med hevet røst
roper: «Lasarus, kom ut»
Redsel fyller hvert et bryst,
angstens sved på solbrent hud
perler. Og hvert øye flammer,
stirrer vilt mot dødens kammer.

Se  i hvite likferdsskrud
skrider han fra graven ut.
Målløs skjelver gamle, unge,
ordet dør på hver en tunge,
alle som forstenet står.

Jesu røst dog rolig bryter
kvalfull taushet der han byder:
«Løs hans bånd og la ham gå

Hellig beven alles bryst
fyller for den sterke Krist.
Største under  — snart det sist 
Herer valgets ett av to
Nå må baære eller briste,
hver må hate eller — tro.

Som på vindens vinger
dette rykte ringer
over landet 
snart der tales ei om annet.

Templets prester raskest svenn
sender rundt til rådets menn.
Fluks seg alle samler;
men de vise rådløst famler:
«Hva skal vi dog gripe til?
Se, han fører alle vill.

«Makten har han uten grenser.
«Våre ord han lite enser.»
«Dette menneske har planer,
kanskje verre enn vi aner.

«Blir han sådan ved
vil alle tro ham.»
«Og vår fred
er forbi
«Dersom ikke vi
folket, landet vil beskytte,
snart det hele
Rom vil dele,
som et krigerbytte.»

Da reiser seg verdig den yppersteprest,
kappen henger i gylne folder,
dommerstaven med kraft han holder:
«Hva hjelper å snakke i øst og vest?
Dere herrer! Har dere mistet den siste rest
av deres kløkt?

Betenk dere rett,
og saken vil synes så ganske lett:
det er bedre én rammes av dødens dolk
enn fordervelsen rammer det hele folk.

Hans dom jeg feller:
For farlig lære
fra nå av han dømmes fredløs å være,
for siden, så snart anledning gives,
på forbryteres vanlige vis å avlives.

Men hopens ilterhet gjør det nødvendig,
at planen legges klokt og behendig,
og jeg håper forvisst, at ingen av dere
i denne landsviktige sak er forræder.

Av splid må ikke vår flokk bli kløvet,
den som sviker, får mi g til dommer.
Så snart til stadens grenser han kommer,
hans blod vil vi blande med gatestøvet.»
