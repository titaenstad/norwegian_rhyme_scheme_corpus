DET SISTE SLAG
Enn engang det høye råd
samles. På de lærdes panner
perler sveden, kald og våt.
Hat og skrekk seg sammen blander
i de lærdes bryst og hjerner,
mens om egen makt de verner.

Hvilken uhørt skurkefrekkhet !
At han ei ble slått av skrekk ved
vårt edikt! — Det, at han nu
midt i festens brus tør komme,
viser: bak hans miner fromme
griner det en djevel slu.

Han må demaskeres. Fluks
må han klædes av til skinnet;
vi vil gi ham en instruks,
som ei snart ham går av minnet.

Vi vil midt for folkets øyne
vise frem hans hovne løgne,
så for alltid templets grunn
som en jaget, skamfull hund
han forlater.

Men hvis ikke,
trosser han, så får han henges
i sin egen spunne strikke,
så hans djevlevesen vrenges.

Onsdag i den krets av dage,
som er døpt «den stille uke»
og hvis nidingsverk enn knuger
jøden som en dødstung klage —
Jesus siste gang vil prøve
tale til den hårde, sløve
stad, og frelsens nådebud
bringe den fra himlens Gud.

Men med tomhets praleri
og forslitt sofisteri
søker de hans munn å stoppe
for seg selv å holde oppe.

Men i deres egen snare
fanger han den hele skare.
Templets øverster og prester,
fariseere og lærde, 
når han blikket på dem fester,
ses lik gale seg geberde,
vrider seg som stukne slanger,
biter sine onde tunger;
folkets hån som lønn de fanger.

Og med klar og rolig røst
dommens dolk i deres bryst
skarpt og myndig dypt han sender
og for hele skarens øyne
flenger han det vev av løgne,
som om folkets sjel de spenner:

«Ve dere, ve!
Dere fariseere og lærde,
hykleres krypende ætt!
Dere, som overalt er påferde
for å rane den ringes rett.

Deres buk blir mesket og rund
ved brød, ranet fra enkers munn,
og deres almisser og gaver
Dere gir for å smigres av slaver.

I kalkede graver! Ve dere, ve!
Utvortes rene som markens sne,
innvortes ormer og øgler gnaver.
På de svakes skuldre dere byrder snører;
ei med en finger dere selv dem rører.
De forreste plasser dere stadig søker
og lukker for andre Guds lyse rike;
men vit, dere hyklere, der må dere vike
plass for toldere, syndere, skjøger.

Dere forsker og graver i gamle skrifter
og stirrer dere blind på det døde bokstav,
og summen av deres store bedrifter
er: frihet og ånd å legge i grav.

Dere avsiler myggen og sluker kamelen,
vasker omhyggelig kopper og fat,
nyter med tvettede hender deres mat,
mens råhetens brann fortærer sjelen.

Ve dere! Blinde veiledere, ve!
Deres rike er natten. Ei selv kan dere se,
og dem dere leder, med forsett dere blinder,
så ingen Himmeriks rike finner.

Ve dere! ve!
Dere dårer! Dere blinde!
Dere huggormeætt
Dere øglekryp!
Dere, som setter for Gudsriket bom,
hvordan vil dere undfly helvedes dom?

Hva hjelper vel deres lange bønner?
Hva hjelper at leppen sukker og stønner?
De hender dere løfter mot Herren god,
er plettet av hans profeters blod.

Jerusalem ! Jerusalem !
Profetmorderske!
Bloddryppende stad!

I ditt eget blod
skal du under gå 
i ditt hat skal du brenne
som visne strå.

Jerusalem! Jerusalem !
Hvor ofte dine børn jeg lokket
som kyllingen svak
under vingens tak;
men aldri du ville !
Jerusalem! Jerusalem !
Nå er det forsilde !

Dagen heller!
Bratt det kvelder 
Solens stråler
deg tilmåler
aftenrødens
siste glød.

Du har dømt din
sjel til natt,
du har tømt din
livsfrist bratt,
blind du raver
mot din dødt

Jevnes med jorden skal dine huse,
romernes jernhånd din prakt skal knuse.
Templet du har skjendet med vold og blod,
skal strøes som grus for din fiendes fot.

Israels folkl Ved de sunkne ruiner,
gjennom århundreders langsomme løp,
gråte du skal under angerens piner;
dyrt vil deg falle livslystens kjøp.

Verden vil bli deg så trang og snever,
ingen deg skylder, alle deg krever;
ingensteds unnes deg ro eller fred,
hjemløs vil du jages fra sted til sted.

O Israell Din konge du forskjøt,
for livet du valgte undergang og død.
Jeg kom fra Gud, og til ham jeg går.
Mitt ord deg dømmer, når for ham du står.
