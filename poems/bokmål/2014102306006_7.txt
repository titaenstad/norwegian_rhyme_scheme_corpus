Døden.
Hvem er den dystre seiler
som styrer inn på fjorden,
mens riggens skygge kaster
et kors henover jorden?

Ja, hvem er de som lårer
dens seil og firer båten?
Der høres gny av årer,
og frykten stanser gråten
hos dem som står og stirrer.
Der bruser den mot stranden
med dypet reist om baugen;
men ingen spør hinannen,
står bare stumt og virrer.

Den skurer tungt mot bryggen,
det skar som glass i ryggen,
og frost og selsom hunger
graver i bryst og lunger.
Høy står himmelsengen
og vil sin sorg beskytte;
