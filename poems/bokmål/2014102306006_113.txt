Det gamle slagur tier
med ett og loddet bier
midt i det tomme rom.
En stund er verden stum,
sekundets lille viser
i all sin velde peker,
som en der alt beviser,
på livets hele sum!

Intermezzo.
Men atter bruser tiden,
og hastig lyden når
igjennom bjelkelaget ,
da bingler timeslaget,
og atter uret går.

Den samme uro ringer
i alt det rustne verk,
og atter hjulene svinger
med samme vé og verk.

Det gamle slagur hakker
og stammer: som du vil!
Og så på ny det hinker
oppover lysets brinker,
nedover mørkets bakker:
O liv, du vil! du vil!
