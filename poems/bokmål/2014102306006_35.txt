VISEN OM KARISKJÆR
Kom hit ut, venn, og bli med meg
til Kariskjær en gang
så skal jeg en kveldstund te deg
en kilde til min sang
og la dens toner bre seg
i duften av hav og tang.

Vi eide det, Kariskjæret!
O det å eie et skjær,
det er som å eie været,
det er som å få dem kjær
alle årstider som har været
og som skal være her.

Og kjærest av alle våren,
velsignet hver gang den kom!
Kongskollen stod som skåren
ut av lysets flom,
og Kariskjær lå hver morgen
som drømmen hvorfra du kom.

En ensom sky med sin sølvklare bord
følger den gyldne klode
og står som en sjelens stumme akkord
til stjernernes sang om mitt hode.

Jeg kneler ned og jeg tar din fred,
o jord som har gjennombraust dagen.
Snart er på din kyst der ikke et sted
som ikke har utsunget klagen.

Den strand jeg står på er livets strand,
dette hav er uendeligheten,
og den fjerne brennings sluknende brann
vinker fra evigheten . 
