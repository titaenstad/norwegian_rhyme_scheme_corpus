ODE TIL GRESK VASE
Du skjønne yngling, du skal aldri gå
bort fra ditt spill, og aldri skal du nå
o elsker, til ditt mål, til kyssets lønn!
Så nær ved målet! Grem deg ikke dog!
Du elsker evig. Hun må bli her og.. .
Kan aldri falme, men er alltid skjønn!

O lykkelige trær, som blomstrer nå
og ingengang kan visne, ingengang!
Og lykkelige, lykkelige du
hvis fløyte alltid skjelver ny av sang!

O, mere lykke, mere kjærlighet!
Så full av løfter, mens i fryd den vet
at den er åndende og søt og ung!
Så lik den vi andre får til del,
som herjer med sin lede i vår sjel
og gjør vår panne brennende og tung!

Hvem kommer hit til dette offersted?
Til hvilket alter fører du, o prest,
den kvige her, som rautende går med,
mens grønne kranser smykker den til fest?
