FISKERE I TÅKEN
Det er den mørke tid.
Mot kystens vegg går brenningen tung og hvit.
På bølgenes øde felt
har stormene spent sitt telt.
Og fiskere graver seg frem
gjennom skodde og sne og brottsjøers frådende brem.

Bådene bugner av garn,
og tiljene glimter bestrødd med skjell og skarn
i kvelden, som lyser blak.
Indunder den hule bak
er runde bøyer slengt hen
som bleke kranier av lengst hensovede menn.
