DET STORE FRAFALL I GALILEA
Som en dulgt og dempet gråt,
som en angstfuil, stille kvide
budet over landet vide
gikk om kongens nidingsdåd.

Også gjennem Jesu sjel
gikk det som et smertensveld 
Ved den grumme fyrstetiger,
ved en skjøges rå intriger
Guds profet, hans bud og tolk,
landets beste sønn, er myrdet.
Er ei dette arme folk
før med blodskyld nok bebyrdet ?

Edlestel På åndens tinder
steg du høyest, sterk i hu;
ingen som er født av kvinner,
var så ren og stor som du.

Men — kun første brann er tent.
Det som verre er vil hende:
hva Machærus har begynt,
vil Jerusalem fullende.

Folket har ved denne gjerning
kastet selv sin skjebnes terning.
Jesus ser at mørke skyer
samles på hans fremtids himmel.
Han må bort fra virkets vrimmel
og de folkefylte byer,
bort til ødemarkens fred,
til naturens stille riker,
hvor de mørke syner viker
for den store ensomhet.

Ensomhet! o milde lege
for de tunge, såre tanker!
Store stillhet! Du kan kvege
sinnet, når det villsomt vanker.

Du kan reise sunket mot,
du kan samle alt det spredte,
alle tunge byrder lette,
jevne vei for trette fot.

Ensomhet! deg pleide prise
alle store, alle vise.
Du er edle måls forfekter,
sjelevingens hvilegren,
karakterens prøvesten
og samvittighetens vekter.

Du er kraftens friske kilde,
etter strid den svale skygge;
du gir føreren den milde
kraft som kan hans folk betrygge.

Ensomhet! Er du så kjær
for de bundne støvets børn,
o hvor meget, meget mer
da for ham, den frie ørn,
uten brist og uten mén,
verdensaltets suveréen,
guddomsfødt og himmelbåren,
til det største storverk kåren
verdenstreets rot og stamme,
verdenshjernens gnist og flamme,
genialitetens flod,
logos, klædt i kjød og blod.

Ensomhet! I støvets drakt
skjuler Altets Gud sin makt 
hviler seg på armods hynder,
går seg trett på jordens veie,
uten arne, uten leie,
bærer slektens sorg og synder.

Og for dennes hårde kår
glemmer han han hates, klandres,
og med sine egne sår
smilende han leger andres.

Alltid ensom! Dog iblandt
må han fly fra løgn og tant
for i ødemarkens sale
ene med sin far å tale.

Hvor det kveger! Nattens ånde
kjøler mildt den hete panne.
Fjellets stillhet selsomt spreder
tankens tåker; den forjager
fryktsom gru for fremtids plager,
og den trettes hvile freder.

Dog, dessverre  hvilens frist
kan nok ikke lenge nytes.
Ødemarkens stillhet brytes
«Til profeten! Til profeten!
Han har styrke, han har ild,
blott han fremme hva vi vil»
sådan skingrer tidstrompeten.
Lyster, lidenskaper, krav,
bruser, syder som et hav.

Hver med sitt. På selvets alter
selvets gud står klædt i pjalter.
Flere pjalter, flere kluter
sådan døgnets vise tuter.

Hyss! Han taler. Og profeten
drager alle som magneten.
Gjennem ødets tause soner
går hans ord som sølvertoner,
går som dommens hvasse klinge
myndig gjennem sløvet bringe;
avklær maktens brask og bram,
flenger selvets dyreham,
demper lystens ville brande,
vekker hjertets tørst til liv,
retter viljens visne siv,
tenner sjelens slukte tande.

Skaren lytter — grepet, stille,
dagen lang til aften silde.
øyne lyser, tårer rinner
over bleke, visne kinner;
bønner løses, sukke stiger,
trossen brister, kulden viker.
Tigger glemmer sine laser
og sofisten sine fraser,
gnieren sitt gull — og liten
tykkes stolte vismanns viten.

I de hellige sekunder
er det som om døgnet blunder,
og en stråleflom fra himlen
faller over sjelevrimlen,
så et øyeblikk den skuer
hva den er, til hva den duer.

Dagen lider. Langsomt senker
solen seg bak åsens skanser.
Ingen dog på hjemmet tenker,
eller tørst og hunger sanser. 

Men, hva er det? Krets for krets
benkes i det rike gress;
store, små i lange rekker
fjellets vidder langveis dekker.
mettes. Ørknens sten og grus
er som velfylt forrådshus 
hvordan, ingen kan utgrunne.
Men da stiger jubelrop
fra den store, mette hop:

«Du har makten! Dau skal æres!
Dnu skal frem på tronen bæres 
Den som deres mave fyller,
glad de som sin konge hyller!

Men det rop hans smerte øker 
visnet, sløvet, senkt i muld,
etter vinning, makt og gull
dette folk alene søker.

Ei engang hans kårne venner
rett hans kongedømme kjenner;
trellebundne alle går,
ikke én hans kall forstår.

Skjelvende av sorg og harme
demper han det ville, varme
hyldningsrop. Tilbake må
hele hopen skuffet gå.

Sår og trett han bort seg vender,
stiger opp til fjellets tinder,
hvor han i sin Faders hender
kraft og lys og hvile finner.

«Hvorfor ble han dog ei konge
Slik den ene til den annen
skuffet talte, mens fra stranden
de sin båt på havet ut
satte på hans strenge bud.
«Kongel Ja, så kunde vi
noe — — noe  annet bli 
Så det bruste i de unge
bryst, mens stormen sorte, tunge
uværsskyer hastig jaget
gjennem luften.  Havets røk
frådende om båten føk.

Som en dødssang stormen braket.
Hvilken natt! De lange timer
snek seg frem som sneglekryp.
Slukt var lysets siste strimer,
natten var et avgrunnsdyp.

Sjøens hvite bølgekammer
var som rad av skarpe tenner
lysende i mørkets kjever,
så til sist de arme kjenner
seg av redsel nesten lamme;
og for deres øyne svever
bleke syner, kolde, klamme 

Hest én skriker, blek som sne:
«Spøkelset! se der! o se!»
Og de ser dets klær, de hvite,
ser det lett på bølgen skride.
Talte det? Akk, skrekk og ve!
Hør, en stemme:

«Frykt dog ei
Vær frimodiglt Det er meg
Store Gud! Vår Mester!
Se, på skumklædt bølgerygg
går han som en konge trygg.
«Du er Kristus!» alle skrek,
da han inn i båten steg
med en mild, en skånsom klage:
«Hvorfor tvilte dere, dere svake?»

Dagen rant med sol om tinde,
himlen skinnet blank og blå,
sjøen som i drømme lå —
nattens gru var kun et minne.

Ikke før de rekker land,
før den blomstersmykte strand
er av folkemasser dekket,
som forundret og forskrekket
spør: «O Mester, til hva tid
og hvorledes kom du hit ?

«Sandelig! litt skarpt det lød 
«kun fordi jeg gav dere brød,
deres ild og iver brenner.

Denne mat skal dog forgå,
medens den, som jeg vil gi,
skal til evig tid bestå.»
«Mester, mett oss, vekk til liv oss!
Stetse denne føde gi oss

«Fordum lot min fader regne
manna over øde sted, 
sådan jeg til jordens egne
kommet er fra himlen ned,
Villig jeg mitt blod, mitt kjød
ofrer.  Jeg er livets brød !

«Hvordan? Er det ikke tømmermannen ifra Nasaret?
Han fra himlen? Ah, han drømmer!
Han har mistet sans og vett!
Sterkere han gåten strammer,
ordet faller som en hammer:
«Et mitt kjød, og drikk mitt blod!
Det er slektens sjelebod.
Intet liv foruten meg;
utenfor er dødens vei!»

Som et haglslag over dale
knuser denne mørke tale
deres kongedrømme. Harmen
brenner dem som ild i barmen.
Når det kun var slikt han vilde,
skal såvisst vi ikke spille
tid på ham: Vi vil bli fri
intet mystisk svermeri

Vi vil knuse, vi vil knekke
keiserveldet ifra Rom;
når han ikke det kan rekke,
har han felt sin egen dom.

Hvilken dåre, hvilken svermer!
Vi får håpe Gud beskjermer
Galileas menn er tåper;
nei vi lar oss ei besnære
av hans kunster. Snart forbi
med hans pralen vil det være.
Han blir narren, ikke vi.

Mengden splittes. Flokk for flokk
går sin vei. «Nå er det nok»
Rolig Jesus ser dem drage.
Kun en ganske liten klynge
ennu står hos ham tilbake.
Prøvende han dem betrakter:
«Ville også dere gå bort?
Velg dere står ved rikets port,
midt imellem tvende makter.

Velg den ene, tjen kun den !
Velg i frihet, velg som menn!
Freidig på de andres vegne
svarer Peter: «Vi har valgt!
Ingen kan som du oss hegne,
du har livet, du har alt !»

«Er du sikker, Simon Peter?
Tolv jeg kåret. Selv blandt dere
torde dog den ene finnes,
hvorom helvedlenker bindes.
Vær ei sikkert Våk enhver!
Tresk og sterk er mørkets hær.»
