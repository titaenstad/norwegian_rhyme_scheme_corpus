EN BAUTA
Din strid er endt, du korsets store tjener,
støv er din kappe, smuldret er din stav.
To store tidehverv ditt navn forener;
men ingen saga tegnet oss din grav.

Ditt liv var løvspring over øde fjelle,
i verdens vinter var du vårens flom.
Du stod som høvding mellem døgnets trelle,
som uglens skrik mot solens gylne velde
så var mot deg din lyssky samtids dom.

Men tiden skiftet. Snart på ærens tinde
du fikk din plass, forgudet, stor og fri.
Berømte templer reistes til ditt minne,
og store ånder gransket ditt geni.

Ditt hjertes utbrudd, dine breve, taler,
ble stoff til lerde skolers bitre kiv.
Din tro, din strid, din angst og dine kvaler
ble trappetrin for mangen åndløs praler,
et fag, en sport, et lettkjøpt tidsfordriv.

Du ble den store sfinks, hvis gåde næret
fortolkningskunstens støvbjerg, lag for lag.
Kun få fornam den ild din sjel fortæret,
din lengsels puls, ditt varme hjertes slag.

Vel var du ørnen der mot himlen svevet
og suget evighetens klarhet inn,
dog var du mennesk et, hvis hjerte bevet
'i samklang med den ringeste som levet,
og frydet deg ved smilet på hans kinn.

deg selv og ditt med ødsel hånd du ødet.
Din pannes adel var din mesters id.
I ofrets ild din viljes stål var glødet,
ti stod du rank og fri i døgnets strid.

Jeg ærer deg, fordi du villig bøyet
din steile ånd for korsets ringe ord. 
Fordi du så Den største inn i øyet,
og verdens hån for verdens redning døyet,
din mester lik — se derfor er du stor.

Slik så jeg deg. Fra fortids fjerne strande
ditt bilde lyser over slekters hav.
Ti flettet jeg med glede om din panne
min diktnings krans med takk for hva du gav.

I sjelens dyp min sang har sterke toner
å gi den form var tidt min hete bønn.
Akk, sjelden lyktes det. Men hvis den kroner
den herligste av jordens millioner,
så vant jeg dog en sangers beste lønn.
