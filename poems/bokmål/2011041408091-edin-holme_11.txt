«Drag kun ut! Se jeg er med deg!
Hvil ei, før Guds frelses rikdom
alle folk har lært å kjenne.
Bær mitt navn til verdens ende.»

Med vemod Saulus griper
sin vandringsstav på ny
forlater tung om hjerte
den skjønne, hårde by.

Som flyktning var han kommet,
som flyktning må han gå.
En stakket fryd! Imellem
kun tvende uker lå.

Det var så tung en vandring,
det var så tung en bot.
Det er som jorden brenner
den trette vandrers fot.

For sine brødre gjerne
sitt hjerteblog han gav
de jager ham som fredløs
henover land og hav.

Hvor skal han hen? Til Tarsus?
"Han husker Jakobs ord.
Hans hjemstavn i det fjerne
blandt fjellene i nord.

Der vokste lengslens vinger,
der fødtes barnets bønn.
Kanhende Tarsus hegner
sin hårdt forfulgte sønn.

Jerusalem har atter
rettferdigheten dømt,
og enn en gang i blindhet
sin nådedag forsømt.

I lidenskapens brynde
den skrek som før: korsfest
Og gikk så ør og lystig
til sorgløs dans og fest.

Det høye råd er rolig.
Det lyktes enn en gang
å slukke opprørsluen
og redde rett og rang.

Når dårene kun tier,
de drømme kun om fred
høyrøstet tross må hugges
foruten skånsel ned.

Jerusalem har seiret,
og falt sitt siste ord
med egne hender dreiet
sin egen skjebnes ror.

Snart slukker nattens skygger
dets store sagas glans.
Snart får det selv å bære
sin skjensels tornekrans.
