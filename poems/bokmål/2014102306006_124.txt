I smått og i stort kan du høre min røst
som taler med livets munn.
Det stormer i vest og det skinner i øst
med budskap fra verdens grunn.

Hvert blad er en tunge, hver blomst en tolk,
hvert vindpust bærer det frem.
Hver bølgende eng er et lykkelig folk
som vandrer i vinden hjem!

Hvert strå har en retning som peker mot meg,
hvert løv finner hvile et steds.
Men du som vil være på åndenes vei,
du sitter i spottenes kreds!

Mitt lys blir en sol i hver bergkrystall
og en dråpe er rikelig stor
til at rumme all glansen fra himmeriks hall
og fortelle deg hvor jeg bor.

Din sjel er det minste av alt jeg ser,
så mørk som et korpeskrik.
Hvis du hadde makt over det som skjer,
ja da var min verden et lik!

I vindens sus
Mot stjerner i dødskulde løftet seg ferden
høyt over jorderiks fattige hus!

Nå er mitt hjerte en betler hernede,
nå vet jeg så godt hva jeg engang har haft.
Jeg går til en vårblomst og ber om litt glede
jeg står ved en tue og tigger litt kraft;
ja, nå er jeg ydmyk og nå er jeg rede
til helt at beruses av jorddagens saft.

Men nå er det atter som himlen vil legge
seg skinsykt imellom og dra meg til seg,
som blomster og berge i vårblått vil egge
meg opp til at vandre den halvglemte vei;
jeg synes at aldri var vårrummets vegge
så nær ved den slørete, havhilste hei!

Kanhende det var da jeg vandret i drømme
mot ungdommens stjerner at frøet ble lagt
til det som jeg kjenner i årene strømme
med himmelsk og helt uutgrundelig makt.
Velsignede jord som jeg hver dag vil rømme,
så er du da sikkert med himlen i pakt!

Jeg finner tilbake til fedrenes liv,
jeg finner tilbake til alt som er stille:
kveldvindens puslen i strandhalmens siv,
dragsugets småsnakk og sirissens trille.

Den svimlende himmelbrygge
de evig tumler med.
Jeg skulle se deres rygge
garvet av blodig sved.

Behøver du, strenge mester,
en som kun skal se,
en du evig korsfester
til tankens galgetre
og som du i natten gjester
for å måle tidens vé?
