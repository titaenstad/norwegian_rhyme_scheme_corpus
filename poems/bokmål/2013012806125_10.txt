1914-SONETTENE
4. De døde.
De hjerter her var skapt av sorg og glede
hvor etter gråten: smilet skalv på ny;
og mildhet kom med år og dages kjede.
De eiet farver, solefall og gry.

De hørte toner, så på alt som levet,
de sov og våket, elsket, lo som vi,
og satt av ensomheten gjennombevet.
De strøk en kinn, en blomst. Det er forbi.

De var som sjøen bragt i lek av blåsten
og tent av himlene. Men så kom frosten
og stanset på sitt bud den bølgedans.
Men se! Den strenge Gud har etterlatt den
som hvite verdener av ubrutt glans,
en fred som skinner evig under natten.
