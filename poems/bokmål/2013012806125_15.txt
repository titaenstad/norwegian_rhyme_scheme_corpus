TIL DEG
Av Percy B. Shelley.
Ett løfte er skjenket for tit,
at jeg skulle skjenke det.
Ett ord er blitt krenket for tit,
at du skulle krenke det.

Ett håp er fortvilelse nær,
så la det blott vandre!
Medynk fra deg er mer kjær
enn håpet fra andre.

Vent ikke kjærlighets bud!
Men si ikke nei til
den lengsel som stiger mot Gud
og jeg tror  finner vei til.

Nattens lengsel mot dag,
en mølls mot en stjerne,
den drøm som fra sorg og bedrag
flyr hjem til det fjerne.
