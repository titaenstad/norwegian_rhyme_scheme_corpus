SYNG MEG HJEM
(1891.)
Syng meg hjem hvis dere kan,
jeg vil dø i mitt land,
syng meg frem
til mitt hjem!

Jeg vil dø i et syn
av de blåhvite bryn,
av vår jord
hos min mor.

Jeg vil dø i den tro
at de alle er go,
Dere skal se at den kulde de gav,
dugger av
på min grav.

Ti min sang står i vår
bak den barm som var hård,
og gjør klar
hvem jeg var.

Syng meg frem over hav,
syng meg hjem til en grav
i vår jord
hos min mor.
