NILS FINN
Og vetle Nils Finn skulle ut å gå;
han fekk inkje ski'i te å hanga på.
Det var illt! sa d'uppunder.

Og vetle Nils Finn sette foten i snjo:
ditt ovstygge troll, vil du lat meg i ro!
Hi—ho-ha sa d'uppunder.

Nils Finn slo med staven i snjo, so han fauk:
såg du trollskapen, du, kor forsett han rauk?
Hit—li—hu! sa d'uppunder.

Nils Finn dro det ejne ski fram med eit tak;
det andre hekk fast,  han valt att å bak.
åå drag i! sa d'uppunder.

Nils Finn gret i snjoen og sparkad og stakk;
dess mejre han sparkad, dess lengr han sakk.
Det gjeng godt! sa d'uppunder.

Og bjørki ho dansad, og gran-tufsen lo;
der var inkje ein, der var hundrad og tvo.
Er du kjend? sa d'uppunder.

Og fjellet det skrattad, so snjofilla flaug;
men Nils knytte neven, og svor, at det laug.
Var' deg no! sa d'uppunder.

Og snjofonni gapad, og himlen för ned;
Nils tenkte, han vilde nog ogso gå med.
Kom'n vekk? sa d'uppunder.

Tvau ski stod i snjoen og såg seg ikring,
men såg inkje stort; for der var ingenting.
Kvar er Nils? sa d'uppunder.
