KYSTEN
O høye kyst
med brune holmer, skjær og bratte skar,
i storm belyst,
nå blomsterdekkt, nå grå og høstlig bar:
du står for sjælen som en mektig sang,
mens lys og mørke favnes i dit fang.

Hver vindbar koll
mot himlen står som en forstenet drøm.
Mot vårgrøn vold
går søndensuset og den blanke strøm.
Og himlens skygger trær med lange ben
henover klippene og strandens sten.

Se somrens liv
med fisk i fjorden, sol i værbidt lund!
I buktens siv
den grønne andrik med sin blide hun;
på sorte båer skarv og sorgfull lom,
hvis skrik om natten skjelver langveis om.

Snart kommer høst,
de våte vinde springer om på nord.
Og dypt i øst,
hvor kystens vintervær fra evigt bor,
en veldig tone dirrer dyp og ru,
som om en streng stod spent fra fjell til flu.
