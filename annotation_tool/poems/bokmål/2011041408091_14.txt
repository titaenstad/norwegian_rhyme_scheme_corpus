UT!
Ut fra Seleucias myldrende havn
stevner en skute med høyreist stavn.
Det blånende Middelhavs blanke speil
kruses av vindens friske kast.
og leker med vimpelen høyt på mast.

Fremme på bakken en reisende står
speidende langt mot fjerne lande,
i vinden bølger hans krusede hår,
og solen strør glans om hans høye panne.

Mannen er Saulus, lett nok å kjenne. 
Det navn han bærer dog nå ikke mer,
herefter P åa u1u s, den Guds misjonær,
det navn skal klinge til dagenes ende.

Bak ham, litt etter litt, forsvinner
i morgenens dis den syriske kyst,
med alle de rike, bevegede minner
som fyller med takk hans svulmende bryst.

Nå stirrer han fremad — ut går ferden,
ut i den store, ukjente verden,
ut over havet, hvis rolige bølger
hans våkne blikke tankefullt følger.

Søker hans skarpe tanke å råde
fremtidens dunkle, dragende gåde?
Prøver hans ånd å fange og forme
synenes mylder i skyggenes dal?
Aner han styrken av kommende storme,
bever hans sjel for den kommende kval?

Hva er hans mål? Hvorfor steg han ombord?
Å vinne for Kristus den ganske jord ?
forhånelsens krone, hans tornekrans,
hver krone av gull og makt skal fordunkle,
hvert herskerspir senkes i støvet for hans.

Mot lastens og råskapens stinkende pøl,
mot jernrikets velde og skingrende brøl,
mot Hellas' lettsinn og praktsyke ånd
skal ensom han løfte sin røst, sin hånd.

Akk, eier han krigerens flammende mot,
atletens styrke, den smidige tunge?
Kan vel hans røst som tordenen runge,
eier han ungdommens brusende blod?

Akk, sjelen er fryktsom, kroppen svak,
ungdommens gylne vår ligger bak,
av årenes tall over fire gang' ti
er rundet  det beste av livet forbi.

Og dog — han skal nå sitt svimlende mål.
Om ikke med våben av jern og stål.
Han eier den tro som klipper kan velte,
den kjærlig hets glød som isbjerg kan smelte,
den stålblanke v i 1j e som aldri kan briste,
det blikk som er lukket for vinning og glans,
det hellige sinn som kan ofre og miste.
Kun derved skal seierens krone bli hans.

Men verket er stort. Det krever en sjel,
hvis indre er lutret, hvis attrå er hel.
Aldri den brennende iver må sløves,
aldri må lekes med lystens spill,
aldri må kallet overdøves,
aldri dempes den hellige ild.
