ØENS KIRKEGÅRD
Her sover mellom sten og strå de døde,
så mange fattige og ringe sjele!
Den sidste hytte, kistens tynne fjæle,
har intet arnested, men heller ingen møte.

Her sankes ei i naboskoger brenne,
og ingen ror mot land i mørke kvelder.
Hid rekker lyden ei av fårets bjeller,
unødig ødselhed et lys at tenne.

De gamle rygger, før som vidjer krumme,
har strakt seg godt til ro, er blitt rette.
tilbake til glansen, tilbake til gud
som holder alt liv i sin hånd.
O den som igjen fikk en strandløk til brud
i gjenforløst sannhet og ånd!

Bare at være en dag som idag,
bare at indånde alt dette milde,
kjenne de levende søndenvindsdrag,
se denne småsjø om stenene spille,

o hva det er for en lykke, en lise,
nesten at tro seg i vårlandet hist!
Trengsel og undergang skulle jeg prise
gjenfandt jeg bare den mildhet tilsidst.

Dønningen går som musik gjennom vannet,
løfter og senker det mektige hav;
strandhalmen vugger og bølgen og sandet
taler som alltid om avgrunn og grav.

Men der er intet som vekker min frykt,
intet som smerter ved tanken om døden.
Her mellom stenene ligger jeg trygt,
moden som høsten og meiet som grøden.
