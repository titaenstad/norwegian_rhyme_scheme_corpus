DET REGNER IGJEN
Det regner igjen
og himlen er grå
og grenene svinger så triste for vinden.
En dag svinner hen,
det jeg skulle nå
blir også til sorg og til tårer på kinnen.

Hva er det for trøst,
for hemmelig fred,
i det at min skjebne blir et med naturen;
er tvilen forløst
ved at solen går ned
og skyggene lister seg inn over muren?

Ak nei, der er mer
enn sorg for en dag
i denne min uro som kvelden vil dempe.
Jeg våker og ser
de mektige drag
av englen som nå stiger ned for at kjempe.

For at kjempe med meg
og min evige tvil
og alt det forvirrede tankene huser.
Mens jorden går inn
til vindsus og hvil
er det meg som jeg bort på et smertehav bruser!
