Slik taler mitt hjerte og trøster seg selv
og trøster en venn med at fable om tingen,
skjønt tanken er langt bakom blåner og fjell
og øyet i skjul bakom øyelågsvingen
allerede går vill i de strålende veld
hvor verden er én og jeg følges av ingen.

Det alle kan eie er bare den glans
som demrer i stjernen og drømmer i løvet.
Jeg kjenner forvirret at tingen er hans
som nedstyrter verdner og opreiser støvet,
og bort må jeg vandre fra sind og fra sans
i ånden lyksalig, i kjødet bedrøvet.

Jeg kjenner forundret at det som er fast
og tungt og fortettet er gåten hernede,
at alt dette harde som reiser seg krasst
i tårne og takker er grunn til hans vrede;
jeg fattet det bedre hvis murene brast
for den stigende sol som et halvforbrent klede!

Jeg rører fordrømt ved tingene her,
og jeg hører fordrømt hva menneskene snakker;
i meg er en uanet morgen så nær
at min sjel som en flamme i dørtrekken flakker.
Jeg synes jeg er som en duvende fjær
på vei over storhavets svimlende bakker!

Du bukt som mørkner av ekeløv
du strand med de hvite skjell,
her kunne jeg ønske at legge mitt støy
en siste blåsende kveld!

Da skulle 1eg fly som en langbent fugl
bestandig langs disse brott,
trippe i sandet og stå i skjul
under bølgenes hvelv aåv blått.

Jeg kom til at sitte på denne sten
og gi mitt vesen til pris
for denne blomstrende nypegren
som svaier i havets bris
i denne bakke hvor livets sol
har tent den evige vår
med ville jordbær og kaprifol
og hvite, gressende får. 

Morilden gnistrer om årebladet,
natten er klar som en brønn;
sildeflass skinner som stjerner i vannet;
og stjernene skinner i sjøen.

Vi ror oss inn i skyggen av landet;
og ingen har åpnet sin munn
før en som merker et drag over vannet
stanser litt som i blund
