AFTENSTEMNING
Solen skinner vakkert om kvelden,
katten ligger doven på hellen.
To små mus,
fløte av et krus,
fire stykker fisk
stjal jeg bak en disk,
og er så god og mett
og er så doven og trett,
sier katten.

Kyllinghønen vingene senker,
hanen står på ett ben og tenker:
Den grå gås
styrer høy nok kås;
men se til, om den kan
nå en hane i forstand ?
Inn, inn, høner under tak,
solen kan gjerne få lov for idag,
sier hanen.
Herregud, det er godt å leve,
for den som slipper å streve!
sier fuglen.
