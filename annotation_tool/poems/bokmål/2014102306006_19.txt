VINTERLANDET
Et land av sten med vinteren om skuldre
så mine første år for tiden smuldre.
Det bar en skog i sne på sine hender,
og havet mørke sus gikk mot dets lender.

Der ble jeg viet først til død og kulde,
i sjæelen dryppet sorg som regn i mulde.
Hver natt var full av skrik før vintrens komme,
og kildene i jord mot frost løp tomme.

Da lå det nakne land forbrent og øde.
Av dødens rust stod høstens kroner røde,
og frosten skar i jordens hudlag revner,
mens stormen kom som herjerbud og hevner.

Mot jorden krummedes de gamle stammer,
og kronene ble støv i kuldens flammer.
Dypt ned i dynd krøb øglekuld og slanger,
og havets fråde frøs om sorte tanger.

De fjerne veies trær tog til at vandre,
men røtters net bandt skogens til hverandre.
Da sås i øde egn ei mann, ei kvinne,
blot skyggestøtter skred for tunge vinde.
