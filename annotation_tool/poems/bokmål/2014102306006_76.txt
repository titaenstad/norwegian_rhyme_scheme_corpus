Av det som du drømte er allting sant,
både livet og døden er mitt.
Hvert eneste pust av den storm som svant
har reist seg i mine skritt.

Skjønt nettenes rekke aldri tar slutt
og det mørkner på klokkeslett,
er lysets bane aldri blitt brutt
eller dagenes ende sett.

Den stråle som står gjennom vinduet der
så skjær som det pure gull
er broen som bærer all himmelens hær
på vei til den mørke muld.

Du vet at i himlen står vår bak vår
så tet som de modne aks
hvorover jeg nå som en morgenvind går;
men faller de  tviler du straks!

Jeg brender som før i hver nypetorn
og gjærer i slåpens vin.
Min er hver munn og hvert modent korn,
og bare din tvil er din!
