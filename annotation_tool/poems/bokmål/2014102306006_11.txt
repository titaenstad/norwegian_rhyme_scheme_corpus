DEN GAMLE LØNN
I vinden derutenfor ser jeg et tre
med toppen i himlen og roten i sne,
med lys i sin krone og fugler på kvist
som synger om våren som seiret til sist!

Du eldgamle lønn i din rigdom av kraft,
i deg er det evige forår blitt saft!
Du flamme fra jordklodens innerste ild,
som kaller de himmelske sangere til,

du visdommens verk, du avglans av ånd,
så fullkommen formet av skaperens hånd,
kan noe på jorden vel liknes med deg
når vårvinden bøyer deg inn over meg?

Bli stående her ved mitt vindu og skinn
så lenge som jeg i ditt lys kan se inn
så lærer jeg også kanhende engang
at bli som en løvsal for sommer og sang!
