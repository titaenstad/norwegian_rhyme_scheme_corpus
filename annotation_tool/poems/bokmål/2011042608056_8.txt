«Gjør det! gjør det!
Du skal se
dødens trussel
tvinger ham i kne»

Tordenen ruller — natten er sort,
kun oplyst av blinkende lyn.
Elias venter ved slottets port,
fylt av et strålende syn.

I regnets susen, i tordenens drønn,
i vindens bevende kor,
han hører kun folkets lovsang og bønn,
Jehovas fottrin på jord.

Slagen er Baal — forhånet hans navn,
knust er hans templers hvelv;
hans prester er føde for gribb og ravn,
forbannet av folket selv.

Jehova har seirettl Hans tales makt
flammet i ild fra sky.
Hans alter, så lenge i skjensel lagt
er reist av gruset på ny.

Nå reis deg, mitt folkl Din sorg er endt,
din klage og gråt forbi;
forbannelsens ve fra landet er vendt,
for straffens ris er du fri.

Din fiendes hån ei engste deg mer,
Jehova deg skjermer! Hans englehær
om hele ditt land holder vakt.
Som fordum skal dine stæder stå
med gudsfrykt som vern og pryd.
Landet skal blomstre til fjerneste vrå,
og bjergene beve av fryd.

Din most skal dufte, din vinstokk skal gro;
din mark skal bære deg brød.
Ditt fikentres grener skal skjerme ditt bo
og drysse sin frukt i ditt skjød.

Slagen er Baal! Så jubles det ut
over landet fra syd til nord.
Slagen er Baal!l Jehova er Gud!
Jehova alene er stor!

Hvem vover å løfte sin arm imot ham?
Hvem trosser den Eviges makt?
Hans fiendes hode er kledt med skam,
hans trusel til taushet bragt.
