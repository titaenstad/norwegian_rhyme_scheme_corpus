Og frem han rekker
rystende hender,
og barnet han løfter
varsomt og ømt.
Nå ser han hva alltid
hans lengsel har drømt:

«Herre Gud! La nå din ringe tjener
fare hen i fred, som du har sagt;
thi nå har mitt gamle øye skuet
frelsen ved din underfulle makt»

Og den gamles blikke ildfullt gløder,
freden lyser over pannens hvelv;
banker gjennom åren blodets elv.

Og ham åpnes fremtids stengte døre;
med profetisk klarsyn skuer han,
hvordan Jesu navn til alle tider
tenner menneskenes sinn i brann:

«Det er fanen som vil dristig egge
slektene og kreftene til strid;
det er klingen som til marven sårer,
men har i seg læegedommen blid.

Det vil fare som et stormværs brusen
falle mildt som dugg hvor blomster gror;
det vil ildne sterke krefters kamplyst,
og la freden ringes inn på jord.

Feighets trell det skånselløst vil felle,
brenne hykleriets gylne ham;
det vil stenge for hovmodig higen,
reise mur for selvets brask og bram.

Det vil være sti til livets tinder
for den tro som sannhets innsegl bær;
men en anstøtssten for hver som velger
del og lodd med løgnens skumle hær.

Og den gamle legger ømt tilbake
barnet i dets unge moders hånd.
Nå kan døden komme — nå mot himlen
stiger frydefullt den løste ånd.
