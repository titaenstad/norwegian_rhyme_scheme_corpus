Allvitende var deres øyne
når de streifet oss og vår ferd.
Deres sjele var likesom fløyne
mot det som alene har verd.

Ordet om livsens krone
kom dunkelt og lysende frem;
denne dag og dens evige tone,
det var som den tilhørte dem!

Jeg går på det gule marøyesand
og lar måkene skrike seg trette;
jeg gjenkjenner alt som er kastet i land
og lagt for bestandig tilrette;

havtang, pimpesten, flaskepropp,
blærer og bittesmå pinner,
stekepander og krusekopp,
barndommens tusen minner!

Stenene gnisler i havets munn
som frådende tygger på stranden.
Det hvite halvlys fra sandets bunn
fyller mitt hjerte til randen.

Jeg ser dernede min guttetid
og lar mine tanker synke.
innerst inne er verden hvit
foruten en flekk eller rynke!

Du stille strand som stiger frem
hver dag av morgengryet
med små fortapte menneskehjem
av drømme overskyet,
hvor sært at du kan ligge her
i dagens sol og brenning,
så fast og klar, så kald og nær
med hver mann som en kjenning!

Jeg synes du må være drømt
til evig fred og hvile
i månelysets milde skrømt
utover havets mile.

Jeg kjenner deg til dypets grunn,
jeg vet din indre mening;
for jeg har sett ditt fjordgaps bunn
med himlen i forening.

Og midt i dagens lys og larm
jeg ser deg som jeg så deg
med havets mørke i din arm
og nattens trolldom på deg!

Skip strøk jeg da med myke hender,
smøg meg kjelent langsmed blide strender,
var en sommerdags fordrømte glede,
for en fugleflokk et fredfullt rede.

Andre tider var jeg havets svøpe,
ga meg til i vredesmot å støpe
store brenninger som ramte kysten
under tordenbrak og jordskjelvsrysten,
slynget fråden langt innover landet,
grov med ville hender ned i sandet,
flyttet stenene omkring i bukten
og tok atter mot en himmel flukten.

Drageskip har jeg mot syden vugget
tunge koffer opp mot norden rugget,
sett allverdens skip bli drømt og formet,
sett hvordan de tok det når det stormet,
sett hvordan de lenset og de krysset,
meg har alle baugspryd engang kysset!

Prektige galeier har jeg båret
med sin fyrsteprakt og hundreåret
slaveskip med all den dumpe klage
menneskelivet bar på alle dage.

Sorte kapere med ville gaster,
slanke luggere med smekre master,
stolte klippere som tårn der skred
gjennom l1yset inn i kveldens fred
alle disse med all frakt de førte,
alt det liv som seg på dekket rørte,
alle dere, redselsskrik og bønner,
lytt det frem igjen når bølgen stønner
og sier, mens ordene kommer som stavet:
Vi får vist et drag av nord . ..
Men jeg som satt og talte med havet
har glemt at jeg hadde ord!

Når ålen om høsten går ned fra grunn,
og tangen tømmes for krabber;
når morilden lyser i alle sund
og lyngen på alle rabber,
da vender min sjel seg endelig tungt
og svarer ut av sin dvale
på noe den lenge i drømme har hørt:
Ja er det med meg du vil tale?

Sannelig smaker slåpene salt,
da har det blåst i natt.
Og her kan jeg se hvor sjøene falt
og dragsuget smøg og smatt.

Det griper meg nå som et evigt tap
at her, mens jeg sov som en sten,
gikk ødet hvitt i det svarte gap,
mens månen stod høy og ren!

Ennå vil sjøgangen hurtig bli smul,
og brottene holder seg nede;
skjærene ligger og holder litt fugl
ennå igjen ved sitt rede!

Ennå er lystrene ikke lagt vekk,
jeg ligger hver kveld under flammen
og stirrer tilbunds i den flimrende flekk,
hvor høstnat og hav løper sammen.

Ennå står ørreten oppe på grunn,
ennå er reken i tanget;
ennå går krabber med mimrende munn
og sleper maneter i fanget.

Ennå, det ord som vi nødigst vil si,
gjentar vi nå som en lykke.
Hver gang vi utover stupet vil gli
bærer det ennå et stykke!

Det kommer over meg her jeg står
ved dette mørkeblå hav,
mens høstens hånd over jorden går
og stryker hver farve av,
at bak det kalde som skinner frem
i disse åser og skjær,
har våren kanhende et evig hjem
hvor intet kommer den nær.
