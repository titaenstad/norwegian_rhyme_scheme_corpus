SANG TIL VARDØ
Mot havets stride austenvær
står øya gold og øde.
Her finnes ikke håp for trær
og jord gir ikke grøde.

Men mellom stein slo slekten rot,
der ingen dvergbjørk stod imot.
Hvor stort og tappert mensket er
som reiser seg mot ødet.

Alt liv vi ser har slitets menn
fått vristet ut av døden.
Men det de selv stod med igjen
var ofte nakne nøden.

Og ikke nok med storm og slut:
i havnen ventet fremmed fut.
Og arme drar de ennu ut.
Men disse menn er Norge.

De holder her en grensepost.
Med sine arbeidsnever
de verger liv mot ødets frost,
de gjør at landet lever.

Når vinternatten velter frem,
står lys imot fra deres hjem;
og det er tid å lønne dem
hvis liv er landets grense.

Hvor dyrekjøpt er dette land
der sommerhavet vugger
med lyset fra soleigul strand
og kvite barnelugger.

Og sverm av sjøfugl blir hernord
til laftens eget blomsterflor,
og nyskapt ligger håpets jord
i midnattsolens under.
