FORKLARELSEN
Stille over berg og dale
vifter nattens milde ånde,
over larm og strid og vånde
liflig synker fredens svale.

Over støvets lave bo
himlens stjerner rolig smiler;
jordens barn på leiet hviler,
trette træl har funnet ro.

Langt fra menneskenes veie,
på et øde fjell, hvis topp
rager stolt mot himlen opp,
reder fire menn sitt leie.

En dog søvnens engel flyr.
Helt til dagens lysning gryr
over fjellets skar og kløfter,
mot sin Fader høyt bak sky

«Allmakts Fader! Di som troner
gjennom evighets æoner,
som ser verdner dø og fødes,
riker bygges, riker ødes,

deg er tidens, rummets hvelv
ubegrenset som Du selv.
Styrk Din sønn! Min strid er hård,
og min vei mot døden går.

Dø jeg vil — for slektens brøde
vet Du jeg vil villig bøte.
Grufullt dog er fallets ve,
grenseløst er syndens velde 
gi meg kraft dens borg å felle,
dødens lanse brutt å se!

Hjelp og disse svake få,
som til sendebud jeg kåret.
Ringe frukt min sæd har båret;
tungt dem faller å forstå

Dine veier. Deres ånd
er av jordens syner krenket
og til jordens veier lenket,
og så sterke, seige bånd
binder dem i vanens natt.
Deres mot er lite mandig,
hjertet varmt, men ubestandig,
viljen hel, men vek og matt.

Fader! Nå må tåken svinne.
Nå jeg vil Din dag skal rinne.
Nå må deres bundne sans
løses helt, så de herefter
kjenne kan mitt rikes krefter,
og kan se dets stråleglans.»

Se, imens han ennu ber,
blir som solens lys hans klær,
og en skjønnhet om ham stråler,
som ei jordisk øye tåler.

Og i dette klarhets veld
ned fra evighetens sommer
til det ringe jordens fjell
tvende menn i solglans kommer.

Dagen demrer. Nudetre
våkner. Er det solen?! «Se!»
Glansen deres øye blender,
og de ord de hører, tenner
deres sjel i hellig glød.
Hør! Der tales om hans død
som en fast besluttet sak;
ikke som et nederlag,
men en seier uten like; 
derved skal hans kongerike
blomstre som en evig dag.

Hvilket veld av salighet
rummer ikke denne time,
da de ser en liten strime
av hans makt og herlighet!

Hvilken lykke! Hvilken hvile!
Og på Ham de kunde tvile!
Kunde de få bo og bygge
hvor de ser slik lysglans funkle,
aldri skulle noen skygge
deres veier mer fordunkle.

Se, hva kommer? Lyset svinner,
og en sky om bergets tinder
samles. Slagne de i støvet
faller sammen som bedøvet
under angst og bange stønn.
Da fra skyens mørke gjemme
lyder underbart en stemme:
«lør ham!l Denne er min sønn»

Skyen viker.
Overveldet av hint syn og hine ord
Mesteren de skjønn og stor
ser i solens lys på fjellet.
