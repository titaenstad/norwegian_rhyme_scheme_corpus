Med undrende tanker, med beven i sinn,
de fremmede vandtrer i staden inn.
De søker og spør,  ti ingen de kjenner,
men finner tilsist sine jødiske frender.

I Frygiens fjell som i Syriens daler,
i storbyens smug og i fyrstenes saler,
så langt som seg strekker den romerske ørn,
bygger og beder Israels børn.

I folkenes brogede vrimmel spredt,
i seder og sprog overalt dog ett.
De lyder sin lov, de gransker dens bud,
blandt frafall og synd de dyrker Gud.

Såfhar de og her i Pisidien rolig
reist for hans alter og lov en bolig,
hvor stille de samles, hvor hvile de finner
for dagenes strev, når sabbaten rinner.

fibstvrer de fremmede to sine fjed,
og setter seg mellom de andre ned.
Når loven er lest og profetene tolket,
sender den eldste de fremmede bud:
«Har dere et ord, en formaning til folket,
fremmede brødre, så tal kun ut.

Da reiste seg Paulus. Han løfter sin hånd
og ber dem lytte.  Med ildfulle ord
han maler Guds nådes lysende spor,
hans veier og vilje, hans tanker og domme
i slektenes streben, i fedrenes ånd,
fra tidligste år til gudsrikets komme.

I levende trekk, med henførelsens glød
han tegner Messias, hans liv, hans død —
hans gjernings besegling, da Herren Gud
ham førte av graven seirende ut.

«For ham skal jorden og slektene vinnes,
alle skal frelses, hvor enn de finnes.
Vi kommer til e der som gudsrikets bud.»
Som gryende vårbrudd, som solglans og sommer,
Paulus' ord til forsamlingen kommer.

De samler seg om ham, trykker hans hender,
mens øynene tindrer og takken brenner.
Og uken igjennom, ved dag og ved kveld,
de samles som sultne barn til hans bolig.
De sitter i ring og i rad fortrolig
og lytter og ber ham: Fortell! Fortell!

De trettes aldri! Og neste sabbat
samler seg om dem den ganske stad.
Men jødenes ledere, redd for sin ro,
nå egger til strid mot de fremmede to.

Med rop og med skjellsord, som villmenn og gale,
de truer og håner det hellige ord,
som gudløse bander de hyler i kor,
alt for å hindre apostlenes tale.

Da svarer dem Paulus: «Velan, vi går.
Selv har dere valgt. Guds dom er rettferdig.
Til riket dere akter dere selv ei verdig,
ti bydes det dem som vårt budskap forstår.»

Og hedningeskarer som børn seg fryder.
Lovsang og takk fra hjertene lyder.
Og rundt omkring i den ganske egn
brer seg riket ved ord og ved tegn.

Men jødene raser. De samler til hat
de mektigste menn, de ypperste kvinner.
Med sindig kløkt sine renker de spinner,
og hisser til opprør den hele stat.

Så jages de to fra sted til sted
rundt Lykaoniens bjergfaulle sletter,
og sår overalt den levende sæd,
i savn og i farer, dager og netter.

Og Herren er med. Det grønnes og gror
som blomstrende forår i hjertenes jord.
Jaget som fredløse søkte de frem
til Lystråa en by blandt Pamfyliens bjerge;
og fikk så i enken Eunikes hjem
blandt gjestfrie venner et fredfullt herberge.

Her fant de i fremmed land en dør
som alltid stod åpen, årle og silde,
her kom de og gikk som selv de vilde,
hit nådde ei ennu forfølgelsens klør.

Her flokket seg om dem så mangen kveld
trette og lengtende hedningesjele,
her drakk de dypt av det evige vell,
og famlende lengsler fikk munn og mæle.

Ingen dog drakk med så tørstig hu
som enkens sønn, knapt voksen ennu.
Hans barnlige sjel, hans higende ånd,
seg formet som voks i Pauli hånd.

Og mellom de to  den sterke ek
og den voksende ranke, ung og vek
ble grunnlagt et vennskap, hvis dype gløden
i begges hjerter luet til døden.
