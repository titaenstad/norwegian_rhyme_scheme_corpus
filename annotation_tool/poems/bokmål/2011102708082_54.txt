BLATT OG GYLLENT
Så blå og myk, så rik på løfter
er natten over Moskva by
som lå den blyg og skjulte noe,
sin deilige, den gylne gry,
i tunge, bløte silketepper
som først glir bort på fjerne stepper.

Og blått er Kreml når det sover:
hver kuppelblomst har lukket seg.
De våkner først i morgen tidlig,
når solen ser dem på sin vei.
Da vil de blomstre ut og lyne
den høye solen rett i synet!

Min pike hør på dette dype:
så blå som denne natten var!
Og blåt er blikket som jeg møter,
de unge øynes tause svar.
Men det er gyllen glød å finne
langt innenfor den blåe hinne!
