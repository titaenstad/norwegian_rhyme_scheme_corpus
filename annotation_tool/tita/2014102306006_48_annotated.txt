AA
alle dager er meg lykkestunder,
alle år og tider samme under.

AABB
Livet her og hisset er mitt eie,
alle himmelhjørner er mitt leie,
alle hemisfærer kjenner jeg,
hele verdenshavet er min vei.

AABB
Alle oceaner har jeg trampet,
inn mot alle kyster har jeg stampet,
alle land har jeg engang vendt ryggen,
aldri så du meg fortøyd ved bryggen.

AABB
Øst og vest og syd og nord besøkte
jeg vel tusen ganger, mens jeg søkte
målet som jeg aldri tenker finne,
seiren som jeg aldri tenker vinne.

AABB
Jeg er fri, jeg elsker vide sletter,
rummets endeløshet, stjernenetter
uten kyster, tomme horisonter,
blott bebodd av skyers mastodonter.

AABB
Hvor jeg reiser meg i all min velde
kan jeg tårn og spir som gresstrå felle,
slette byer, feie overende
alt som møter meg til verdens ende.

AABB
Husk jeg ruller over sunkne kontinenter,
menneske, husk at nye dommedager venter!
Jeg er bølgen, jeg har lært å tie,
jeg har lært å ligge død og bie

AABB
Ny oppstandelse og nye former,
nye zefyrpust og nye stormer.
Våkner jeg en dag til ny forvandling
reiser jeg meg til en annen handling.

AABBCC
i en månenatt og alle glemte
dypets klokker gir seg til å klemte
Jeg er røsten, du er jordens øre,
legg deg inn til meg og du skal høre
alt det vinden sang til alle tider,
alle jubelrop og alle kvider

AABBCC
alle vérop, alle avskjedsklager,
alle velkomstutbrudd  hør det drager
gjennom meg og får den store tone
som kan livet med sin lodd forsone,
dempe avgrunnsbruset
rundt om huset.

AABB
I mitt nett jeg tar det hele med
lar det synke i min stillhet ned,
løfter det igjen og gir det stemme,
til det i sin evighet er hjemme.

ABABCCDD
Barn du var, jeg lekte
blidt med deg i stranden.
Solen stod og stekte
på den hvite sanden,
havet gikk og sang
dagen lang,
førte drømmen gjennom sus og sildring
ut mot horisontens hildring.

ABBCC
Du ble mann, jeg bar deg over
alle verdenshave,
ga deg land i gave,
ga deg rikdom, makt og ære
og en visdoms lære:

ABCDC
Jeg er bølgen, og jeg bærer
Hin dag stiger opp av havet,
hin sol skinner atter ned
og forstyrrer meg her jeg sitter
forsunket i gravenes fred.

ABAB
Jeg kan skimte Sydøstgrunnens bøye
og Bølenes lange flu,
og er det ikke Guds øye
som kaster sin glans på dem nu?

ABCB
La meg se det ennu en time,
jeg vil prise det ennu en stund,
før jeg ligger med lukkede øyne
og jordens segl for min munn


