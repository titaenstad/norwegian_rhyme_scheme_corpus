TIAAA
LANGT BORTE
Av et brev til en venn i Moskva.
Det hviner gudsjammerlig i minge strenger ikveld!
Nei, le ikke, Grisjka, du skjønner det inderlig vel 
det er ikke bare en lyrisk betont bagatell

AAA
å være så langt, langt borte fra revolusjonens by
den dagen dere fester for opprøret, frihetens gry,
da drømmen ble virkelighet, vidunderlig håndfast og ny.

AAA
Jeg synes jeg ser dere, venner, dere smiler forundret og gla:
er det virkelig så lenge siden, så mange år siden da!
Det kostet en hårdnakket kamp... Men den endte da sandelig bra!

AAA
Jeg synes jeg ser dere, venner, hvor ranke og vakre dere går
til møtet på Krasnaja-plassen, hvor millionmassen står
og stamper i sølen, for kaldt er det så det forslår!

AAA
Men i deres hjerter: en stor og høytidelig ild!
Og i deres øyne: et gjenskjær, et skinnende spill!
Så bruser en kampsang, begeistret og vill!

AAA
Et havsus, som stiger om Kreml og høyt om det flammende flagg,
hvis stang dere har plantet så fast i fabrikkenes slagg
at duken kan stryke med trygghet de drivende storm-skyers ragg!

AAA
Aja, du forstår det nok, Grisjka  det er ikke mere å si.
Jeg elsker det seirende folk. Det har kjempet seg fri.
Det har mot, det har tross, det har tro. Og det har ikke vi.

AAA
Jeg synes jeg hører deg: Alle skal gjøre sin plikt,
noen skal banke en stripet, og organisere og slikt,
og noen skal klistre plakater, og andre skal pusle med dikt.


