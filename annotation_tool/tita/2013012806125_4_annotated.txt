TABCB
TIL UNGDOMMEN
Kringsatt av fiender, gå
inn i din tid!
Under en blodig storm
vi deg til strid!

ABCB
Kanskje du spør i angst,
udekket, åpen:
hva skal jeg kjempe med,
hva er mitt våpen?

ABCB
Her er ditt vern mot vold,
her er ditt sverd:
troen på livet vårt,
menneskets verd.

ABCB
For all vår fremtids skyld,
søk det og dyrk det,
dø om du må  men:
øk det og styrk det

ABCB
Stilt går granatenes
glidende bånd.
Stans deres drift mot død,
stans dem med ånd!

ABCB
Krig er forakt for liv.
Fred er å skape.
Kast dine kretter inn:
døden skal tape!

ABCB
Elsk  og berik med drøm
alt stort som var!
Gå mot det ukjente,
fravrist det svar.

ABCB
Ubygde kraftverker,
ukjente stjerner
skap dem, med skånet livs
dristige hjerner!

ABCB
Edelt er mennesket,
jorden er rik
Finnes her nød og sult,
skyldes det svik.

ABCB
Knus det! I livets navn
skal urett falle.
Solskinn og brød og ånd
eies av alle.

ABCB
Da synker våpnene
maktesløs ned!
Skaper vi menneskeverd,
skaper vi fred.

ABCB
Den som med høyre arm
bærer en byrde,
dyr og umistelig,
kan ikke myrde.

ABCB
Dette er løftet vårt
fra bror til bror:
vi vil bli gode mot
menskenes jord.

ABCB
Vi vil ta vare på
skjønnheten, varmen
som om vi bar et barn
varsomt på armen!


