ABAB
Århanen buldrer sent og tidlig,
verden renner av toner full.
Måltrostens strupe går som en fil i
hele berg av sølv og gull!

ABAB
Knapt kan vi skjelne kveld fra morgen,
natt og dag er som vingeslag.
Høyt over jorden bruser våren
fulgt av det levendes ville jag.

ABAB
natt etter natt kommer terneflokker,
skjær etter skjær blir hvitt av fugl.
Det skriker, hvisker, hviner og lokker,
det flagrer og flimrer i livets hjul!

ABAB
Jeg hører enkelte fugleskrik
hele den lyse natt;
jeg blunder og drømmer det stormer slik
at sjøen får redene fatt.

ABCB
Men bare en sakte nordenvindsbris
har lirket litt ved en hasp,
forsvinner og vokser atter blidt
som sus i en veldig asp.

ABAB
Nok til at åpne mitt øye vidt.
Jeg tenker på tusen ting:
liv som lever i angst for sitt
og døden som går omkring.

ABAB
Denne dag var uten plett
helt fra morgenrøden,
dog med noe i sin let
mest i slekt med døden.

ABAB
Dette blakke, hvite vann
uten sjø og vinde
syntes over all forstand
blindt og uten minne.

ABAB
Tjømebåe brøt såvidt
igjen med største møye. . .
Jeg ble var jeg vugget midt
i evighetens øye.

ABAB
Her sprang vi som småbørn på sandet
etter havet som vokste og vek;
og vi smilte vellystig når vannet
grep våre ben som i lek.

ABAB
kvinnene borte ved brønnen
sang over vasken og lo;
men støyen ble hengende urørt
i den skinnende evighetsro.


