TABAAB
I NYPETORNLAND OG PÅ SLÅPETORNSTRAND
I nypetornland, en østenvindskveld,
der møtte jeg våren i år.
Der Iå den og lyste blandt mørkegrå fjell,
der lå den og skinte i de silvåte hell
den grenseløst ventede vår!

ABAAB
Der så jeg det klart det hellige skjær
fra hinsides atter nådd hit
til fattigmannsstrand med de krokete trær
til slåpetornland i det ruskete vær,
hvor myrjorden enda lå hvit.

ABAAB
Hver heller i le hver fjellvegg i syd
de hadde fått øyne igjen.
Og utefra bruste en lykkelig lyd
som jeg vandret imøte med stigende fryd
til jeg stod foran havet igjen.

ABAAB
Det var som en drøm og jeg følte det her,
hva jeg hele mitt liv hadde ant,
at alt dette fjerne som nå lå så nær
det var paradiskysten med båer og skjær
som vår lengsel hit ned hadde mant!

ABAAB
Det var som en sang og jeg hørte det klart
at fra evighet hadde den flydd,
og jeg så alt det nyfødte håp som lå bart
få et kyss av en mor og få klagen besvart
som fra dypet av alt hadde lytt.

ABAAB
Og det var der jeg stod som mitt øye falt i
og mitt øre ble stoppet igjen
og som hender av ånd gjorde lengselen fri
og løftet den opp og bar den forbi
all uro til søvnlandet hen.

ABAAB
I nypetornland og på slåpetornstrand
der møtte jeg våren i år.
Der ga jeg meg hen jeg en vinterens mann
til lykken som overgår all vår forstand
og som bare en drømmer forstår!


