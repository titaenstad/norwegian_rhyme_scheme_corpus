TAAA
FRED PA JORD
Så ble det da jul som det gjør hvert i år,
og julefest holdtes i hver en gård
så langt som den hellige kristenhet når.

AAA
Og ribbe og surkål og øl og dram
man åt og drakk for å ære ham
som fødtes i armod og døde i skam.

AAA
Og prestene gjentok de eldgamle ting.
Men noe var nytt. For med radio kring
ble talene sendt — som på engleving!

AAA
I eteren bruste velsignede ord
som dengang da hyrdene hørte et kor
der sang det utrolige: Fred på jord!

AAA
Fabrikkherren likte det bibelsted
og tenkte på: hvordan slå lønnen ned
og likevel sikre seg arbeidsfred?

AAA
Politisjefen syntes det også var godt,
og gudskjelov hadde han nylig slått
et opprør til jord og bragt statsskuten flott.

AAA
Rebellene satt nå bak lås og slå
og hadde det fredfullt og ventet på
den dødsdom de alle var viss på å få.

AAA
Og forsvarsministeren følte seg vel
som aldri tilforn noen julekveld.
Hans virke for freden var kronet med hell.

AAA
For fredsgarantien er væpnet makt.
Og den skulle ingen få ødelagt
med vennskapstraktat eller avrustningspakt!

AAA
Og utenriks-statsråden var også glad
at freden var innført så fort og bra
I Samoa og Nicaragua.

AAA
De innfødte truet med litt av hvert,
men heldigvis hadde en giftgass-ekspert
til advarsel gitt dem en kraftig snert.

AAA
Hver eneste sjel i vår kristenhet
ble løftet på bølger av kjærlighet!
For fred er det beste  som alle vet.

AAA
Men alle de drepte på ærens mark
de utstøtte bare et uhørlig hark,
og hemmelig gav de hverandre et spark.

AAA
Under Arc de Triomphe lå en ukjent soldat.
Han snudde seg ikke. Han var vel for lat.
Og hadde så ofte hørt lignende prat.


