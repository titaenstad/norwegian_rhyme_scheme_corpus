TABAB
ARBEIDERSKEN
Der stod en liten kvinne på et bord
i cigarettfabrikkens spisesal.
Hun talte  og jeg syntes hendes ord
var klæd som hun i flammefarvet sjal.

ABAB
En liten kvinne, kanskje tyve år,
med hundre spørsmål i det brune blikk
en blomst i Russlands underbare vår
som suser gjennom verksted og fabrikk!

ABAB
Hun bad oss ta en hilsen med oss hjem
«til våre søstre ved maskin og bord,
og si dem at vi venter så på dem
når vil de følge våre klare spor?»

ABAB
Og hennes tale ble et eventyr
om tusen netter  og tilslutt en dag
som stor og strålende av Russland gryr
og lyser over alle folkeslag!

ABAB
Det var så ungt og vakkert det hun sa,
da hånden raktes mot oss til goddag.
En kamerat fra Rom fikk ropt hurra
en tåre glinset på hans jakkeslag.


