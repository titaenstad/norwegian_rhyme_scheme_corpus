TABBA
SKARNPRAMMENE
Hver morgen ser jeg slepebåter våkne opp med stønn
og prustende stå ut ombrust av havets vinde.
Skarnprammer følger dem, lenkede og blinde,
de hører ikke klokkene og verftenes drønn.

ABBA
Fornedrede av skjebnen, under alle tings forakt,
bærer de allverdens uhumskhed i sitt indre.
I den stille havn om natten ser de ingen stjerner tindre,
de tenker kun på morgnen og den hæslige frakt.

ABBA
De slepes over heden i regnluft og i vind;
man åpner deres buker og tømmer ut i dypet
de stinkende ladninger til fiskene og krypet,
mens tåkene tilhyller dem med skittengrå spinn.

ABCA
Ingen båter vil se dem, og de skys uten ord
av de hvitkledte skipe med losene som våger.
Kun hundene besøker dem, og skarnlystne måker
svever omkring mannen ved det skrikende ror.

ABBA
De venter i sin skjensel kun på uværets dom
og de veldige vann som jordens smuss kan rense;
men deres fete utslett vil ingen bølger ense,
og forgjeves går de under i regnværets flom.

AABB
Men da hin susen i meg selv tog av,
fornam jeg mot meg evighetens hav.
Og mine øyenlåg falt langsomt i,
jeg var for liv, jeg var for lede fri.


