AABBCD
Mann til mann rundt byen bærer
ryktet om den nye lærer.
Synagogens søylegange
snart ei rumme kan de mange
som fra gyder, smug og gater
strømmer sammen for å høre.

AABCDDCCEED
Men der samles ikke bare
en begeistret venneskare —
som en bisverm, som et krater
syder mengden.  Mørke miner,
her og der en løftet finger,
øgiekast som blink av klinger,
hånsord, rop og spørsmål hviner
om den frafalne rabbiner,
som dog enn med vise, sunde
ord, og sterke, klare grunne
deres lidenskap betvinger.

AABCCBEFFE
Men hvor lenge? Maktens menn
spenner sverdet ei fra lend
før de har av seier kjenning.
Heller ei som jaget fugl
kryper Saulus redd i skjul.
Trygg han føler kampens spenning,
uten tvil om seirens krans.
Alt for godt han kampen kjenner,
fienden er hans egne frender,
deres mål var engang hans.

AABCBC
Dag for dag på stridens skanse
svinger han sin blanke lanse.
Troens glød i øyet funkler,
takkens sang i hjertet toner,
hat og hån ei mer fordunkler
ham, som troens dagverk kroner.


