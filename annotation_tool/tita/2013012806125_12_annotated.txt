TAABB
VIGGO HANSTEEN
Rolige eller angstgrå stod de ved dødens slukt;
men livet hadde tatt mot dem; hver av dem var blitt brukt.
Hvem tør ta dem til inntekt? De dannet sitt eget parti
der ingen behøver å kreve; men alle har noe å gi.

AABB
Fra dødstimens bleke brorskap skal de gå inn i vår fred.
Og de vil drives tilbake og vises sitt hvilested.
Kanskje det samme hjertet som kunne ha gitt sitt blod
vil ikke tåle i livet det som de falne forstod.

AABB
Jorden skal ryddes for døde, bli rede til salg og kjøp.
(Den sløve tanken kan myrde så godt som et bøsseløp.)
Alt som er lavt skal bli kalt for: den menneskelige natur.
(Glemte er korsløse graver, sveket er blodvåt mur.)

AABBCC
Menneskets stolte hjerte, som grenseløst gir seg hen
villig, hvis det blir kalt på, å dø for en ukjent venn
menneskets stakkars hjerte som, fattig, ikke formår
å bære sin egen storhet gjennom de lange år
bøddel og gjenoppvekker, aske og offerild
men denne gang må du, hjerte, få kraft til å strekke til

AABBCC
Vi kan ikke miste dere, dere må bli oss nær,
de blodige patrioter, fremst i frihetens hær.
Over de dødes rike står luften ukrenkelig ren.
Det er som å splitte et vennskap, hvis vi vil nevne en.
Alltid kommer det nye. Vi kjenner dem, mann etter mann,
og med vårt liv må vi huske: at slik er vårt fedreland.


