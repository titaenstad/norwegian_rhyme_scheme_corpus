TABCB
ARBEIDSLØS JUL IGJEN
I fjor fikk vi tyve kroner.
O jule-idyll!
Hvor gode var ikke de herrer ifjor
for Frelserens skyld.

ABCB
I fjor fikk vi tyve kroner
å feire hans komme med.
Det skjærer dem ennå i hjertet
å tenke på det:

ABCB
«Det var å sy bløte puter
til dranker og dovenpels.
I år må vi handle med Kristus:
Gå ut og frels!

ABCB
Ja, lader oss alle bede
om iver og styrke fra Ham,
så ikke vi frister en eneste sjel
til last og skam!

ABCB
I fjor fikk vi tyve kroner
til måltid og juletre.
I år har vi bare det glade budskap
å trøste oss med.

ABCB
Men skulle de herrer forsøke
enn mere å frelse oss
å, måtte vi likne den røver på korset
som døde i naken tross!


