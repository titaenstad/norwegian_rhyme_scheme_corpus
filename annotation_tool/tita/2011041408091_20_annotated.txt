ABCB
Fluks de fører ham til havet,
hvor et skip ham tar ombord,
for å føre ham til nye
arbeidsfelter på Guds jord.

ABCB
Ved skipets reling Paulus
betrakter bølgens spill.
Hva skjuler pannens skygger
og øyets dulgte ild?

ABCB
Hans tanker går så vide,
eén vei hans lengsel kun,
den skjelver i hans hjerte
og om hans tause munn.

ABCB
Guds vei er tidt en gåde,
hans planer uten lys.
Tidt sjelens bange klagen
dør hen i nattens gys.

ABCB
Hva hjertet sterkest knyttet,
det rives grusomt av;
hva tanken høyest bygget,
det sank så tidt i grav.

ABCB
For Paulus synes veien
i sannhet hård å gå.
Hvorfor fikk han dog ei hegne
sin haves spede strå?

ABCB
Hvorfor fikk han dog ei høste
sin grødes gylne frukt?
Hvorfor skal han stadig jages
som hjemløs fugl på flukt?

ABCB
Da bøyer til den trette
seg trøstens fader ned,
og sorgens skygger viker
for Herrens stille fred.

ABCB
For åndens øye funkler
i nattens mørke favn
som solens purpurflammer
hans store mesters navn.

ABCB
Hvorfor klager dog hans hjerte?
Den dunkle vei er klar:
hva ære dog å følge
den størstes fotefar

ABCB
Hvor dypt enn vunden bløder,
hans hånd den læge kan.
Hvor hårdt enn savnet tærer,
han slukker dog dets brann.

ABCB
Og sjelens harpestrenger
til takk og fryd er stemt.
Når morgenrøden stråler,
er nattens gysen glemt.

ABCB
Og kampens hærskrik synger
fra troens spente stål. —
Og Paulus sterk seg strekker
mot nye, større mål.


