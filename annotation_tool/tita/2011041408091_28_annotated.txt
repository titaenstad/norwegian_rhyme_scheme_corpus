TABAB
FRA MILET TIL CÆSAREA
I natt og mulm og tåker tidt
går mennesket på jord sin vei.
Det tar med beven skritt for skritt
hva neste bringer, vet det ei.

ABABCDDC
Om l1ysningen som vennlig vinker,
er varsel om en solrik dag,
om lynet som i mulmet blinker,
bebuder dødens tordenslag,
se, derom ingen budskap bar.
Og om du speider, spør og ber
om lys for neste trinn du trer,
ei noen leppe gir deg svar.

ABCBDEDEFGFG
Og ve deg da, hvis du kun ser
i livets gådefulle runer,
en bølgelek blandt blinde skjær,
et brikkespill av skjebnens luner.
Hvis ingen himlens stjerner spreder
sin klare lysning for din ånd,
og ingen usett engel leder
i nattens mulm din svake hånd,
da aldri livets kyst du finner,
da aldri læges dine sår
hvert håbets glimt tilsist forsvinner,
i dødens avgrunn du forgår.

AABBCC
Men over dypets smale bro
du ferdes trygt, hvis du har tro.
Hvis ovenover mulmets tåker
du har en Gud hvis øye våker,
en Gud hvis visdom foreskrev
hvert trekk i livets billedvev.

AABCCB
Om foten brenner, jorden ryster,
om angstens grep ditt hjerte kryster,
og sorgens natt ditt øye slører,
sålvit forvisst, at livets spinn
dog flettes smukt i veven inn. 
Hvert skritt du går, mot målet fører.

AABB
For Paulus mørkner dagens bryn.
I skyen blinker bleke lyn.
Men uten frykt, med fred i sinn,
han går i nattens skygger inn.

AABBACDCD
Vel er hans fremtid skjult og gjemt,
men ett han vet: den er bestemt
av Ham som etter sitt behag
hans kalk har blandet til idag.
Jerusalem! Som klokkers klemt
for sinn og sans det stadig klinger.
Om foten brenner, han må gå.
Ei noen tvil hans mot betvinger.
Hva enn vil skje, han målt han må!

ABBACDCD
Så rik en høst ham livet gav!
Fra by til by, fra land til land
i dal og ørk, ved fjell og strand,
den bølger som et gyllent hav.
Med kval og smerte er den kjøpt,
i trengsler uten mål og måde,
i blod og tårer er den døpt,
dog alt en frukt av Herrens nåde.

AABBCDCEFFGGDE
Men skal hans eget folk få øde
i hat og strid den rike grøde?
Skal folkets hyrder aldri se
sin egen blindhets dype ve?
Er Israels adelskap ei skrevet
i livets bok fra evighet?
Er paktens bue sønderrevet,
har Herren angret løftets ed?
For sine egne Paulus har
en smerte, sviende og svar.
Det var ham tidt, som sjelebod
han gjerne gav sitt liv, sitt blod,
ja selv sin egen salighet,
for folkets redning, liv og fred.

AABBCC
Med gunstig vind, i brødres lag,
går veien hurtig dag for dag.
Snart stiger opp av havets bad
i øst en mektig tinderad,
Fønikiens, av urgrå elde
værbitte, snebedekte fjelle.

AABBCCDEED
Og se! På kystens klipper skinner
det gamle Tyrus, rikt på minner.
Og ankret faller. Glad i sinn
går Paulus med sitt følge inn
ad byens port.  Og alt blir fest
omkring den gamle kjære gjest.
Men nevner han sin reises mål,
de kjæres øyne tåren slører,
da er det dem som om de hører
den fjerne klang av morderstål.

ABBA
Men deres bønner, deres iver
for å forhindre ham er spilt.
Han vakler ei; bestemt, skjønt mildt,
fra deres krets han løs seg river.

ABBA
De følger ham så langt de kan.
Et tog av menn og barn og kvinner,
med angst i barm, med gråt på kinner.
Og samlet på den nøkne strand

AABB
de reiser bønnens sterke vakt
omkring ham. Og i Herrens makt
de slutter ham, som nå er rede
sin mesters fotefar å trede.

AABBCCDD
Fra Tyrus fører veien dem
langs landets kyst til Akko frem.
Der sier skipet de farvel
og drar tilfots ad strand og fjell.
De overskrider Kisons leie,
og stiger ad de steile veie
til Karmels høy, den minnerike.
Her stod han, kjempen uten like.

AABBCCDEED
Her slynget han mot folk og land,
i Herrens velde, dommens brann.
«Jehova er idag den samme
det gløder med en hellig flamme
i Pauli sjel, når nå han fritt
og villig styrer sine skritt
med stille beven mot Judea.
I rosers flor, i somrens skrud
de skuer Saronsslettens brud:
det stolte, skjønne Cæsarea.

ABBA
Her finner Paulus åpne hender,
en ånd som rikets vei forstår,
en frigjort bror, hvis hjerte slår
for Herrens verk til jordens ender.

ABBA
Den edle Filip, Stefans venn,
ved Sauli hat en gang fordrevet;
i sand er gammel synd dog skrevet,
nå sitter ingen brodd igjen.

AABCCB
I Filips hjem, ved Filips bord,
er Paulus gjest i glede stor.
Som modne fedre i Guds hus
de drøfter her i stille stunder
Guds rikdoms dyp, hans nådes under. 
Et havblikk foran stormens brus.

AABBCCDD
Men fjerne drønn av storm og skred
forjager snart den stille fred;
i luften skjelver tunge rykter.
For Pauli skjebne mange frykter.
Så kom en dag til Filips hjem
' en seer fra Jerusalem,
en gammel venn, som ofte før
fikk gjennomtrenge fremtids slør.

ABBACCDD
Da nå han Pauli plan fornemmer,
han engstes hårdt. Så går han hen
og løser beltet fra sin venn
og binder dermed egne lemmer.
«Så, sier han med kraft, «forsann
skal dette beltes eiermann
snart bindes fast om herd og lender
av grumme menn, av hårde hender.»

AABCCB
Den skjulte angst i alles sjele
profetens ord gir munn og mæle.
Den kjære venn de fast omringer,
de beder ham med mange ord,
de gråter, trygler som en mor
her må dog alle se Guds finger.

ABAB
Han svarer kun: «Min smertes del
dere øker kun ved deres klager.
Hvorfor sønderriver dere min sjel?
Min Herres vei jeg fryktløs drager.

ABBA
Hans vei er min, til alles gavn.
meg engster ikke sorg og kvide.
Vit, jeg er villig til å lide,
ja til å dø for Jesu navn.

AABB
De bryter opp. Et tallrikt følge.
For vennens skyld enhver vil dølge
sitt hjertes angst og dype ve.
Hver hvisker kun: «Guds vilje skje!»


