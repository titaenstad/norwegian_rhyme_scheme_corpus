TAABCCB
Høvdinger.
Ofte gjennom nattemulmet
troens glør knapt synlig ulmet —
tidt var fromhets blikk betendt,
åndens syn i tåker hildet,
falske røster tidt forvillet
folkets fot på farens skrent.

ABBCCA
Dog i trengslens lange natt
ble på Herrens arm det båret,
folket, som var valgt og kåret
til berømmelse og ære,
til Guds tanker frem å bære,
aldri ble av ham forlatt.

AABCDC
Og til sist må natten svinne
frelsens morgen gyllen rinne.
Og som folket selv er rede
til å løftes av sitt fall,
så er og dets store fører
modnet for sitt store kall.

AABB
Etter ensomhetens år,
i Guds kraft han rustet står —
i det store, stille øde
all hans egen storhet døde.

AABCBC
Han har lært den tunge lære
intet i seg selv å være
at kun den er sterk som taper
seg og sitt i prøvens ild,
og at Gud av intet skaper,
nå som alltid, hva han vil.


