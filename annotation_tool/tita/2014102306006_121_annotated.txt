TABAB
AV CYKLUS VÅRHAVET
Stenene brenner mot havet i syd,
hvor søndenvinden står på.
Hørslen har druknet i dønningens lyd,
og synet er slukt av det blå.

ABAB
Det velter med blomster i blått og hvitt
på bakkens flammende hell
Blesten stryker, voldsomt og blidt,
det mørke gnistrende fjell!

AB
Der er egg på de rareste steder,
under stener, i lyng og på lav.

ABAB
Det suser med fugl over sjøen
det er renning i skjærgårdens vår!
de står som en sky over øen,
og det hagler med skrik til du går.

ABAB
Vidunderligst er det om kvelden,
når de plutselig stanser sitt kiv
og styrter seg ned på makrellen,
en vårdags-lavine av liv!


