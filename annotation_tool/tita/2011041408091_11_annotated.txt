ABCC
«Drag kun ut! Se jeg er med deg!
Hvil ei, før Guds frelses rikdom
alle folk har lært å kjenne.
Bær mitt navn til verdens ende.»

ABCB
Med vemod Saulus griper
sin vandringsstav på ny
forlater tung om hjerte
den skjønne, hårde by.

ABCB
Som flyktning var han kommet,
som flyktning må han gå.
En stakket fryd! Imellom
kun tvende uker lå.

ABCB
Det var så tung en vandring,
det var så tung en bot.
Det er som jorden brenner
den trette vandrers fot.

ABCB
For sine brødre gjerne
sitt hjerteblog han gav
de jager ham som fredløs
henover land og hav.

ABCB
Hvor skal han hen? Til Tarsus?
"Han husker Jakobs ord.
Hans hjemstavn i det fjerne
blandt fjellene i nord.

ABCB
Der vokste lengslens vinger,
der fødtes barnets bønn.
Kanhende Tarsus hegner
sin hårdt forfulgte sønn.

ABCB
Jerusalem har atter
rettferdigheten dømt,
og enn en gang i blindhet
sin nådedag forsømt.

ABCB
I lidenskapens brynde
den skrek som før: korsfest
Og gikk så ør og lystig
til sorgløs dans og fest.

ABCB
Det høye råd er rolig.
Det lyktes enn en gang
å slukke opprørsluen
og redde rett og rang.

ABCB
Når dårene kun tier,
de drømme kun om fred
høyrøstet tross må hugges
foruten skånsel ned.

ABCB
Jerusalem har seiret,
og falt sitt siste ord
med egne hender dreiet
sin egen skjebnes ror.

ABCB
Snart slukker nattens skygger
dets store sagas glans.
Snart får det selv å bære
sin skjensels tornekrans.


