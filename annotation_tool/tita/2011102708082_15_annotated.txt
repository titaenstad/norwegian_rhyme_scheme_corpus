TABCBDB
RADIO
Vi kan ikke mere forundres
vi menneskebarn av idag,
men dette er eventyret
til menneskehetens behag.
Så stikk telefonen på hodet
og stans for en stund ditt jag!

ABCBDB
Din høye og gode antenne
en kobbertråd på en stang
vil fange de svingende bølger
og stanse dem på deres gang.
Og bølgene brister i kammen,
ja brister i rislende sang!

ABCBDB
Der synger en kvinne i London
en sang om det gylne gry,
da solen står opp over tåken
og kjærtegner tåkens by
slik er hennes elsker å skue
så strålende ung og ny!

ABCBDB
Du vet ikke hvem som synger
og om hun er stygg eller pen.
Du fant bare bølgelengden,
og stemmen var lys og ren.
Nå kneler du ved hennes føtter,
selv om hun har tykke ben!

ABCBDB
Hva enten du går mot våren
eller din kjærlighets høst —
de svingende radiobølger
vil bære en deilig røst,
en skjelvende sang, til ditt hjerte
og varsomt skjenke deg trøst.

ABCBDB
Ja, kunsten er god og gammel,
men måten er alltid ny.
Du reiste deg en antenne
som peker i vær og sky
og nå kan du lytte til kjærligheten
som synger i London by!


