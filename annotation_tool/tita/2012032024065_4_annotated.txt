ABAB
Rosenlund under Sagas hall
som gjemmer hellige minner,
med sakte rislende bølgefall
den klare Søkkvabekk rinner.

ABAB
Det er en drikk så søt og sval
av dette vell å tømme,
Og Nordens menn fra fjell og dal
går dit i våkne drømme.

ABCB
For elven nynner et gammelt kvad,
som bæres vidt over lande,
om æsers drott som ved bredden satt
og drakk av rislende vanne.

ABAB
Mens Sagas ånd i denne drikk.
det svunne åpenbaret,
stod framtids syn for Odins blikk
av minnets glans forklaret.

ABAC
Vi vandrer da til den klare strøm
i Sagas fredede rike.
Vårt Nordens lyseste framtidsdrøm
vil der av bølgene stige.

ABAB
For Odins ætt har intet vell
som mere liflig kveger
enn dette håp for Nordens hell
som bor i minnets beger.

AA
Sognefjorden på gården Slinde,
der er den stolteite bjørk å finne.

AABB
På Hydneshaug, over kjempens bein,
strekker den vidt sin kraftige grein,
og holdes i ære
og kan sin alder mot skyen bære.

AABCDD
Mens trær og lunder med tiden eldes,
den holder seg frisk og skal aldri felles;
for bonden sier: «Den har i arv
sin frodige vekst av en kjempes marg,
og i dens skygge
er godt å vandre og godt å bygge.»

AABBCC
Dens bark tør ingen rive og riste,
og ingen tør lauve og ingen tør kviste.
Hvert spirende strå, hver urt som gror
i bjørkas ly, på den hellige jord,
vil bonden spare
skjønt ljåen skal gjennom engen fare.

AABCDD
Når bjørkas skinnende lauv er borte,
og engen er hvit, og skyene sorte,
når bonden har brakt sin skatt under tak,
og sitter ved kveld i det benkede lag
med mat og drikke
han glemmer det fredede tre dog ikke.

AABBCC
Han fyller med mjød den veldige kanne
og sender et ord fra granne til granne.
De svarer ham alle med smil og med nikk
og følger ham ut med den kraftige drikk
til Hydneshaugen;
da bringer de skjenk til bjørka og draugen.

AABCDD
Så danner de krets og slutter seg sammen
mens mjøden blir gytt over bjørkestammen.
Da smelter snøen ved kraftens dåp,
da samler seg alle de glade rop
ved dette tegn:
«Så stå du der karsk i rot og i grein!»

ABCCDD
Med dype trekk er i dette bilde
vårt Nordens liv for tankene stillet.
Det må ei eldes og sykne hen,
det skal fra sin rot bli besjelt igjen
og holdes i ære
og kjekt sin krone mot himlen bære!


