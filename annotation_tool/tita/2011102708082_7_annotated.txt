TABAB
RIDDERSLAG
Vi har en verden å vinne
og ikke en time å miste.
Så skulle vi famle i blinde
og spikre oss selv en kiste?

ABAB
Husk, vi er folket som murer
et vern med den venstre hånden,
mens fienden ligger og lurer
og venter vi oppgir ånden.

ABAB
Så skulle vår høyre hånds verge
være en rusten klinge?
Nei, tro flytter ingen berge
og kan ikke seiren bringe.

ABAB
Muren, vårt vern, er partiet.
Men sverdet er: Lenins lære!
Og er du til kampen viet
da skal du sverdet bære.


