ABAB
Den gjæveste bonde i Vinje gjeld
var Dyre fra Vå å nevne.
Han var så sikker og stø som et fjell
og eide tolv manns evne.

AABB
Hans granner de sa så stort et ord:
«Du torde vel prøve en leik som Tor
med troll og med berguhyre?»
«Ja, om det var mørkt,» sa Dyre.

ABAC
Så skulle det hende at Dyre Vå
satt lunt i julekveldsgilde.
Mens ølet gikk rundt og natten falt på,
de drakk så meget de ville.

ABCC
Med ett ble det tyst i det lystige lag:
Det hørtes fra fjellet et gruelig brak
og et brøl som av hundrede tyre.
«No er det vel mørkt,» sa Dyre.

ABAB
Og Dyre gikk straks til Totakvann
og løste sin båt behendig.
Men da han kom nær til den annen strand
det ropte ham an ubendig:

ABCC
«Hvem er det som pusler i tjernet no?»
«Det er nok Dyre fra Vå.  Enn du
som rusler i urer og myre
så mørkt som det er?» spurte Dyre.

ABAB
«Jeg er fra Äshaug og skal av sted
til Glomhaugsmøyene mine.
Legg hit til stranden og ta meg med,
og bruk så kreftene dine!»

AABB
«Ja, lett deg først, gav Dyre til svar,
«for prammen er klein, og jeg tenker du har
en kropp som de sværeste fyre,
og husk, det er mørkt,» sa Dyre.

ABAB
Så skrumpet trollet seg dyktig inn
og satt som en dverg på tilje;
men da fikk Dyre et annet sinn
og meldte på stand sin vilje:

AABB
«Å, syn meg no hva rise du er!»
Men trollet det brummet så stuss og tverr:
«Nei stopp, den lyst får du styre»
«Ja, mørkt er det og,» sa Dyre.

ABAB
Men trollet gjorde seg blid om litt
og sa så ved fartens ende:
«Jeg legger et merke i trauet ditt
av det du mitt mål kan kjenne.

ABCC
Se vel under toften når det er dag,
og ta det du finner for din umak;
det er din ferjemannshyre.»
«For no er det mørkt,» sa Dyre.

ABAB
Det var en vantefinger av ull,
som lå under Dyres tofte.
Men fire skjepper den målte full,
og Dyre har målt den ofte.

AAB
Da ble det for alvor et stadig ord
at Dyre var kar for å gå som Tor
mot troll og mot berguhyre.


