TABAB
MORGENHYMNE
Jeg stirrer gjennom ruten hver morgen fra min stol
i de evige urbilder inn:
de formsvangre skyer, den skapende sol,
havet  og den vandrende vind.

ABAB
Det flimrer og det flammer, det former seg til ord,
mektige bokstaver av ild
som langsomt lægger broer fra himmel og til jord,
og lyset og tingene blir til!

ABAB
Det brytes og det bølger, det lette blir til tungt,
jorden stiger frem som en drøm;
det favnes og det føder, det evige blir ungt
og dukker seg i tidenes strøm.

ABAB
Dagen skrider frem som en herre i sitt hus
og vekker alt det sovende til liv.
Og ja! svarer alt i et samstemmig brus
fra skogene til strandkantens siv.

ABAB
Ja, ja toner toppene med farver som gull,
og ja stemmer sølvbekken i.
Og røttene rører seg i vårjordens muld
og et ja gjør en pilevånd fri!

ABAB
Det gynger gjennom havet som musik fra dets bunn,
og kimmingens bue får et strøk
av lys som forplanter seg til lier og lund
og vekker en sommermorgens gjøk.

ABAB
Det blinker i en bølge, det brenner i en sten,
det lyser i en svaiende topp;
det bruser i en strandkant, det suser i en gren
og alt som har øyne slår dem opp.

ABCB
Fra sjøen kommer måker som skapt i samme nå
og hvite som bevingede lys,
og de  setter seg på oddene og røstene slår ru
inn i det tonende grys!

ABAB
Hør! Alt har fått stemmer og alt er blitt til ord,
og fuglesangen lyder nå så klart
somom gudenes mening med den nyskapte jord
ble det ringeste vesen åpenbart!

ABAB
I evigheters evighet lyder det fra alt,
lyder det fra levende og dødt,
fra jorden i sin sødme og fra havet i sitt salt,
er verden til en morgenhymne født!


