TABAB
Til leseren ,
Når boken kalles Petterdikt,
så vet du sikkert grunnen.
Et egg er jo det annet likt,
og smaker ens i munnen.

ABAB
Men klekket ut der forskjell er
på hva en tanke skjuler,
så også her på disse fjær
og mester Petters fugler.

ABAB
For prakten i hans svanedrakt
skal ingen eftermale,
jeg kommer fra en annen trakt
og låner kun hans hale.

ABAB
Han svømmet langs sitt Helgeland,
men og til andre strender.
Jeg dukker bare i det vann
som fot og vinge kjenner.

ABAB
Han var et svanesyn som fløy
med nordlandsvårens melding.
Jeg er ved stranden av min øy
mot ham den grimme elling.

ABAB
Men også ellingen på svøm,
kan fritt i båren gynge.
Og stiger av mitt bryst en drøm,
så må jeg også synge.

ABAB
Og er enn sangen rett og slett
avpasset for min evne,
så smaker det vårt folkevett
å flyve på det jevne.

ABAB
Her flyver jeg da marken nær
mens året går og lakker,
langs bondens jord og havets vær,
langs by og kirkebakker.

ABAB
Vær hilset folk med denne bolk
av sang i rim og sverte,
og trenger diktet enn en tolk,
så vend deg til ditt hjerte !

ABAB
Det er den samme hjembygds strand
du så fra fjell og merse,
som vender seg i fjordens vann
og speiler seg i verset.

ABABCDCD
Det er de enkle bygder spredt
i all sin rike vrimmel,
som du en vinterkveld har sett
som stjerner på Guds himmel,
med lysglimt over fjærens sand
av gull som intet tærer,
men vaskes ut i tidevann
som salte bølger bærer !


