TABAB
VESTERÅSBUKTEN
Nå ser jeg den fine marsaftenvind
med gullkammet småsjø fra vest
om Vesteråsodden igjen løpe inn
under iskantens blinkende rest.

ABAB
Det suser så mildt om de tanggrodde sten
når dragsuget tar dem i favn.
Og strømranden snor seg langs land som om én
står og skriver sin elskedes navn.

ABAB
Mitt land glider inn i den visshet om vår
som skinner i bølger og blest;
og alt stirrer opp der et fugletrekk går
mot vårstjernen høyt i nordvest.

ABAB
Men jeg står forundret og ser imot sør,
hvor Kvwistranden ligger i le,
og kjenner at der er der noe som dør,
noe glemt som jeg ikke får med.

ABAB
Hva er det jeg der kunne eiet en gang
hvis min sjel var blitt minnene tro?
Kan du si meg det sjø, kan du si meg det tang,
eller vet du det havskår som lo?

ABAB
Det blinker så fjernt i en dvergfurutopp
derover i Brendtåsens hell
som var det mitt savn som fortvilet fløy opp
og sluktes i vårnattens vell!


