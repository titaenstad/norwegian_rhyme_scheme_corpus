TAABB
BJØRNSON
To skapere har verden. Den ukjente hvis: Bliv
har formet stjernetåker til jord og sjø og liv.
Men også den er skaper, den mann som sterk og øm
kan stirre mot det skapte og øke med sin drøm.

AABB
Slik var hans verk på jorden. Av skodden tung og rå
steg grønne, glade skrenter, fordi hans øyne så.
Der lekte barn på tunet, gress bølget, bekker sprang!
Det dunkle skaperordet forvandlet han til sang.

AABB
Han gav til sommerkvelden dens lengselslyse skinn,
og bjerkens blonde smerte stod risset i hans sinn.
Hans uro ble til fjellet som over lave hus
drog dag natt et veldig, forsterket ørnebrus.

AABB
Han jog som sol på sjøen sitt utferdseventyr,
så langt som hvite vinger om våre skiper flyr.
Men landet steg av havet, med stein i skumgrått driv,
og han sa: Ja, han elsket, og ordet ble til liv.

AABB
Hvor hentet han den styrken, som bar hans skaperverk?
Han kom jo fra sin elskte, ung, lysende og sterk!
Og den som favnet livet, det grenseløse, kan
vel ta i sine armer en del av det: Et land!

ABCC
Alt liv, fra korn som grønnes til stjernekimers rom,
ble svaret på hans lykke, hans blods mysterium.
Hans vekst skjøt opp fra vollen hvor døde slekter slet.
Barn tumlet gjennom gresset, og alt var evighet.

AABB
For han var alt som levet, om kulden hersket hård,
på evig vei mot lyset, den uendelige vår
Og hver som krenket veksten, som trampet blomst og rot,
de hatende og golde, dem bar han våpen mot.

AABB
Men hvor hans øyne strålte, hvor ømt hans hjerte var
for hver som øket livet, han selv en mann og far.
Et vågsomt seil i stormen, gult korn mot evig sne.
Hans gjerning var den samme: at livet måtte skje.

AABB
Det landet som vi ser mot, fra hav til blåhvit fonn,
hva var det før han drømte, hva lever ved hans ånd?
Å unge mor, fortell det til barnet på ditt fang,
at meget som er Norge, begynte med en sang!


