TABAB
MANNEQUIN
Der ligger et stenk av sørgmodighet i
ditt smil, som du står der og neier.
Du vet at ditt legemes linjer vil gi
din kjole en strålende seier.

ABAB
Du ser at salongen er ytterst nervøs
for hvem der vel først av dem alle
får fatt i den deilige drøm i charmeuse,
som du om en stund må lla falle.

ABAB
Der blomstrer et dikt i ditt drømmende blikk,
et dikt om en dag, du kan kjøre
i bil til den fornemme, store butikk
og skaffe dens chef litt å gjøre.

ABAB
Din mann, som er konge av jern eller kull,
vil følge deg inn i salongen,
og alle vil hviske om henne, hvis gull
bestemmer la mode for sesongen.

ABAB
Og hemmelig stryker du over ditt tøy
og kaller deg selv: Hennes Nåde.
Da våkner du opp. Det er bifallets støy,
og drømmene må ikke råde.

ABAB
Og smilet blir hånlig. Du bøyer deg lett
og går til de indre gemakker.
Der synker du ned på en tretaburett
blandt kjoler og bluser og jakker.


