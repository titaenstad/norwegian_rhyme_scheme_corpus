TABCDABCD
FEDRELAND
Åja, vi også elsker dette landet
med sot og skorstensrøk og gatestøv,
den trange sprekk imellom grå kaserner
hvor solen bare har en times frist.
Vi lenges vel iblandt mot noe annet:
en li med vind og sus og sang i løv,
en strand med hav og himmel, sol og stjerner,
en skog med kvaeduft fra bark og kvist.

ABCDABCD
Men dette er vårt land. Her har vi hjemme.
Og hva vi drømmer kommer ingen ved.
Vi elsker gaten  ja vi elsker landet,
som vi befolker her så altfor tett.
Og alle andre drømmer må vi gjemme
i dypet av vårt mørke sind et sted.
For den skal være fredløs og forbannet
som sviker gaten og sin egen ætt.


