ABCDBC
Ja mens vinden derute
suser sin sang:
Gå til ro, gå til ro alle trær, alle mennesker!
og regnet i rommet
vandrer sin gang
er det dypest i meg som et brannsår man rensker!

ABCABC
Og smertene luer
mot himlen igjen
så natten blir klarere ennå enn dagen.
Og vindstøtet truer
brannskjæret hen
imot avgrunnens rand som et seil av skarlagen.

ABCDBC
Men ikke en dråpe
kan trenge seg inn
og ikke en stjerne kan gjennom den tindre
denne hule av ild
som hvelver seg blind
for alt andet enn smertenes krig i dens indre.

ABCDBC
Jeg vet det så vel
at sålenge jeg slik
ligger skjult for Guds åsyn er striden forgjeves.
Men jeg lukker min munn
og jeg kvæler mitt skrik
og forhærder meg i at det allting skal leves.


