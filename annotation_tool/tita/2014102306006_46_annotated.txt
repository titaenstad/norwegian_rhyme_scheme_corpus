AABB
kulde, hete,
hagl og væte,
alt er meg til næring,
og jeg er min egen båt og færing.

AABBCC
Storm og stille er for meg det samme,
jeg kan slukkes ut og jeg kan flamme,
være lys som brenner stille,
være ville
luer over skjæret,
glimt som flykter bort i været.

AABBCC
Alltid ser du meg igjen en morgen,
om i høsten, somren, vintren, våren;
livet kjenner jeg men ikke døden,
like kjære er meg morgenrøden
og den stille, tåkeslørte kveld,
ingen av dem har sagt meg farvel!

AABBCCDDEE
O, vi lever i et evig møte,
svikte kan de ikke, ikke jeg forstøte,
evig gjensyn er vårt vesens higen,
jeg er helten aldri falt i krigen,
elskeren som elsker uten grense,
ham hvis beger alle vil kredense,
sky og stjerne, månelys og natt,
alt forlatende og alt forlatt,
aldri fastholdt og dog evig bunden,
skapt av evigheten, født av stunden.

AABB
Solen speiler jeg, jeg speiler månen,
blå jeg løfter meg i morgenblånen
blank jeg dukker meg blandt stjernebilder;
alle timer er meg gledeskilder


