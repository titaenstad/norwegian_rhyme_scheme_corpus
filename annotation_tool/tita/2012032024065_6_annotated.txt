TABA
DEN SKJULTE KIRKE
som var i ødemarken gjemt.
Det stod i skogen under fjellet,
forlengst av alle sjeler glemt.

ABAC
Den helligdom blant stammers vrimmel,
med dødens tomhet i sitt rom,
var skjult av lauv for lys og himmel,
og midt i fuglesangen stum.

ABAB
I skogen streifet om en skytte,
han spente buen mang en gang,
mens skrik av mangt et fellet bytte
og vingeslag i lauvet klang.

ABAB
Det drysset lauv, og bark fikk skrammer,
og mangen grein, den knakk med gny,
og fra de trufne hule stammer
det lød som sukk i skogens ly.

ABAB
Men hør! — hva er det som kan runge
med malmens klang i granetopp?
Det er kapellets gamle tunge
som, rørt av pilen, lukkes opp.

ABAB
Og skytten etter klangen iler
der kratt på slekters graver gror,
og først i kirkens hall han hviler
ved det forglemte alterbord.

ABAB
No lyder gjennom tidens virke
med varsler dette sagn igjen;
for skogen gror om denne kirke,
all verdens vekst omstimler den.

ABCB
Og stor er gleden over skogen,
som stiger mektig i det blå,
og pynter seg med lys fra oven
som før på helligdommen lå.

ABAB
Men ett er visst og kan ei glemmes
du tidens barn, betenk det vel!
En helligdom i sjelen gjemmes
dypt inne, som bak skog og fjell.

ABAC
Ja, står den dunkel, arm og øde,
forstummet mellom larm og lyst.
den har dog sæd til himmelsk grøde,
og malm som gjemmer på sin røst.

ABAB
Det sendes piler mot ditt hjerte,
og vent med hvert av livets år
din harmes gny, ditt skrik av smerte
og dype sukk ved dine sår.

ABAB
Det er en stakket larm i larmen,
og åndedrag som spilles kun,
mens det er skjult en krok i barmen
der livets krefter er i blund.

ABAB
Men la blott pilen malmen røre
i hjertets dulgte helligdom,
da faller også i ditt øre
den røst som sagnet minner om.

ABAB
Og over alle løste tunger
og over alle toners kall
har denne stemme malm som runger
og ryster selv den skjulte hall.

ABAB
Men skal det styrke, skal det lindre,
da lytt mens øret opplatt er,
og søk som skytten kirkens indre
og la din tanke dvele der!

ABAB
Begå ei denne helligbrøde
når pilen ved din malm har rørt
at hallen skal stå framleis øde
og kallet er forgjeves hørt.

ABAB
Og Kivledal, under bergeli
var vegen til kirke jevnet;
men oppobver fjellet førte en sti,
langs bjørkelia den stevnet.

AABB
På vegen drog folket til sang og bønn,
på stien gikk bergets møyer i lønn,
og solen spilte i morgenstunden
på kirkens tak og på bjørkelunden.

ABAB
Mens sangen hørtes i kirkekor,
bak lauvet satt møyene stille,
inntil Herr Peder i Sillejord
sin preken han holde ville.

AABB
Da vandret de opp i den frie ur
og blåste en slått på horn og på lur.
Det klang så fullt gjennom lundesalen,
det klang så søtt gjennom kirken i dalen.

ABAC
Hver bergehall og hver li som var
gav bevende klang tilbake,
den hele dal lå tindrende klar
i toner av lyst og klage.

AABB
Da sprang det blomster av kratt og tjørn,
da hvilte i luften den sterke ørn,
og vinden torde ei lauvet røre,
og hvert et blad var et lyttende øre.

ABAB
Det var Herr Peder, den lærde prest,
han hadde så stam en tunge,
han hevet sin røst som han kunde best,
da tonene hørtes runge;

AABB
men ingen så opp og ingen gav akt,
men alle ble grepet av tonenes makt,
så vandret de ut i dagen, den klare,
Herr Peder gikk sist bak sin sokneskare.

ABAB
Da stanset folket i solens glans
og stirret fortapt mot fjellet.
Med smil og tårer, med sinn og sans
de lyttet til tonevellet.

AABB
Og blomstene spredde så sterk en duft,
og ørnen hang i den klare luft;
hvert blikk var spent og hver leppe bundet
til tonenes siste klang var svunnet.

ABAB
Da meldte Herr Peder sin kirkeflokk
som stod med doggete kinner:
«No har jeg manet i stein og stokk
de koglende jettekvinner.»

AABB
Men tonene fulgte sin egen veg
og folket i dalen glemte dem ei.
Fra bjelkehus og fra lundesalen
de lyder framleis i kirkedalen.


