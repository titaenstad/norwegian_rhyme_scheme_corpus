TABCB
GARTNERLØKKA
Der lå en pjokk og lukte
i turnipsåkerns gress.
Han hadde ingen lue
og ikke noen dress.

ABCB
Han hadde bare bukser,
og de var lyseblå.
Og denne enden var det
som solen skinte på.

ABCB
Han lå på alle fire
med fjeset vendt mot jord,
for det var flust med ukrutt,
og åkern var så stor.

ABCB
Og den må slite orntli
som driver på akkord
og har som mål i livet
å kjøpe seg en Ford!

ABCB
Han hadde bare bukser
med hyssingseler til.
Og ryggen var som kobber
med glans fra solens ild.

ABCB
Han løftet undertiden
en liten jordsvart hånd,
strøk håret vekk fra pannen
fordi det klødde sånn.

ABCB
Men det var midt på dagen,
og solen strålte hett.
Og åkern var så diger.
Og pjokken var så trett.

ABBB
Han gjespet langt og lenge
og sovnet slik han lå.
Og solen skinner vennlig på
en ende, lyseblå!


