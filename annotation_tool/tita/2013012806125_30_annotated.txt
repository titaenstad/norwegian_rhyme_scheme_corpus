TAABB
FRIDTJOF NANSEN
En mann stod opp. En lysning falt
som is og flammer over alt.
Ham kjendte vil Så korstog-ren,
så høvdingsterk var bare en.

ABAB
Her speidet lengtende et land,
da steg han frem av mørkets tid,
og lyset var en baunens brann:
Stå opp og strid!

AABB
Å norske ungdom - følg ham frem!
Stå opp til stridl Til strid mot hvem?
Det vet vi jo: I dåd og skrift
her mørkner hat, her tærer gift.

ABAB
Så saml oss da! vi er parat
Hans isblikk vender seg og ser:
Den som er god, skal hate hat,
og ingen fler.

AABB
Det er til større strid enn den,
han kaller våre unge menn.
Det er til strid mot eget sinn
hans flammesverd har vidd oss inn.

ABAB
Hans liv skal blende vårt, som skam
i sorg og lengsel skal vi si:
Vi kjender ham, vi elsker ham,
men hvem er vi?

AABB
I tåkeheimen, rå og vill,
to ting han lærte: is og ild.
Han gikk mot stormen. Føyk og kov
sin dype viljefure grov.

ABAB
Hans kraft ble spendt av strenge mål,
han hentet styrke av forlis.
Hans viljes stål mot stormens stål
og is mot is.

AABB
Han lærte mer. Mot kuldens gys
han så ett vern: sin ild, sitt lys.
Å, sinn mot natten, kald og arm
bli tifold strålende og varm!

ABAB
Han dyrket ilden til den gav
den største flammen verden vet:
Den brente over fjerne hav
barmhjertighet.

AABB
Så døm i lynet av hans sverd
vår egen kraft, vårt eget verd.
Når spendte vi vår viljes stål
mot høye, smertelige mål

ABAB
Når brente vi mot ett: at gi,
vår ild, vårt lys mot stormens vær?
En slekt på film, en slekt på ski
er alt vi er.

AABB
En slekt på film... På flukt hver kveld
fra livets dådsprakt for oss selv.
Her elskes kvinner, annfolk slåss
To kroner koster livet oss.

ABAB
Men der er håp: en slekt på ski!
Her er vår egen kraft som flyr,
lik stål og sang, her suser fri
vårt eventyr!

AABBCDCD
Men hvorfor kraft og helsebot
og styrkens drømmeløse mot?
Det er det største en kan si
om slekten vår: den går på ski!
Det er jo alt vi vil og kan
som slenges ut i sol og sne.
Men intet folk og intet land
ble frelst ved det!

AABCDEDE
Han gikk på ski! Så lær av ham!
Med åndens byrde gikk han fram.
For dådens drøm, for Norges flagg.
Han visste hvorfor, natt og dag.
På birkebeinerferd han for
med Norges kongsbarn over fjeld:
han bar en fremtid i sitt spor
mot isgrå kveld!

AABB
Han gikk på ski... Nå er det oss.
Ta byrden opp i hellig tross.
Hver evne som vi har og vil
herd den til stål, glød den til ild!

ABAB
Bli ånd, bli menneske, bli mann,
bli viljen gjennom mørekets tid.
Saml først vårt sinn. Saml så vårt land.
Det er vår strid.

AABB
Nå er det oss! Mot stormen blind
brøyt løypen i vårt eget sinn.
Og stuper vi, hent kraft hos en
som gikk der før, mens natten hven.

ABAB
For over øde fjeld og hei
vi skimter foran oss en mann.
Hans spor skal føre inn til deg,
vår fremtids land


