TAABBBCCC
VENEVIL
Hun Venevil hoppet på letten fot
sin kjærest imot.
Han sang, så det hørtes over kirketag:
God dag! god dag!
Og alle de små fugler sang lystig med i lag:
Til Sanktehans
er der latter og dans;
men siden vet jeg lite, om hun fletter sin krans!

AABBBCCC
Hun flettet ham én av de blomster blå:
mine øyne små!
han tok den, han kastet og tok den igjen:
Farvel, min venn!
og jublet, mens han sprengte over akerrenen hen:
Til Sanktehans
er der latter og dans;
men siden vet jeg lite, om hun fletter sin krans !

AABBB
Hun flettet ham én: hvis du ei forsmår,
av mitt gule hår?
hun flettet, hun bød ham i ypperlig stund
sin røde munn!
Han tok den, og han fikk den, og han rødmede som hun.

AABBB
Hun flettet en hvit i et liljebånd:
Min høyre hånd!
hun flettet en blodrød i kjærlighed :
Min venstre med. 
Han tok imot dem begge to, men vendte seg derved.

AABBB
Hun flettet av blomster fra hver en kant:
alle dem jeg fant!
hun sanket, hun flettet og gråt dertil:
ta dem du vil !
Han tidde og tok dem kun, men flyktet så vill.

AABBB
Hun flettet en stor uten farvesans:
min brudekrans! 
Hun flettede, så fingrene ble blå:
Sett du den på. 
Men da hun skulle vende seg, hun ingensteds ham så.

AAAAAAAA
Hun flettede modig, foruten stans,
på sin brudekrans.
Men nå var det langt over Sanktehans,
ingen blomster fans:
Hun flettet av de blomster, som slett ikke fans!
Til Sanktehans
er der latter og dans;
men siden vet jeg lite, om hun fletter sin krans.


