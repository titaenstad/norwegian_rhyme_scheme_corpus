TABCDDC
ENKEN
Fra Nains porter skrider ut
et sørgetog med klagelyd.
En yngling midt i vårens sus
er felt av dødens kolde klinge,
en stakkars kvinne her må bringe
sin siste trøst til gravens hus.

AABB
Sin siste? Ja, hun før fikk friste
sin mann, sin støttestav å miste,
og hun fikk kjenne all den kummer
og Ve, som ordet enke rummer.

ABC
Men dog hun fant i sorgen trøst,
når glad hun trykket til sitt bryst
sin lille sønn.

ABAB
Og år gikk hen.
Han ble en yngling sterk og fager,
og enkens sorg svant bort igjen —
til takk seg vendte hennes klager.

ABCAB
Så kom på ny den bleke gjest,
som leker seg med folk og riker,
hvis kolde barm i jubel stiger,
når over lykkens siste rest
den knuste sjel i vånde skriker.

AABB
Den kom på ny til enkens gård.
Da grenseløs ble sorgen hård;
det var som solen sank derinne
og aldri mere kunde rinne.

ABAB
For henne selv ble livet nu
en natt hvor ingen stjerner tindret;
en langsom kval, en håpløs gru,
som ei den minste lysning lindret.

ABBA
Hun blek og bøyet går bak båren 
hun ser ei markens anemoner,
hun hører ikke fuglens toner,
for henne blomstrer ikke våren;

AABB
hun har kun sans for sitt elende,
og føler kun sin smerte brenne.
Ei merker hun det store følge,
som mot dem ses på veien bølge;

ABBA
ei ser hun Ham som toget fører,
med majestet og ungdoms glød.
Men han dog kjenner hennes nød,
og denne dypt hans hjerte rører.

ABCB
«Kvinne, gråt ei
Hvilken stemme
Enken straks
må sorgen glemme.

ABCBDEFE
Som hun tørrer
gråttrett øye,
ser hun ham,
den milde, høye
galileer,
gjennom tåren
han har stanset
dødningbåren.

ABCDEDF
Livets drott
og dødens fyrste
skifter hugg
og krysser klinger.
Krist i kne
den bleke tvinger.
«Unge karl!

ABACDED
Stå opp! Jeg byder
Dødens bytte
ordet lyder.
Hvilken makt
i dette ord!
Alle griper
redsel stor.

ABCDEFGH
Fra de dunkle
dødens riker
sjelen straks
tilbake stiger.
Undrende
den unge dødes
blikk med Jesu
øyne møtes.

ABCB
Målløs står
den arme enke,
kan ei sanse,
kan ei tenke.

AABCDD
Endelig hun alt forstår.
Som en elveflom om vår
bruser frem fra hennes sjel
gledens, takkens fosseveld.
Skrekk og sorg fløy bort som avner,
vill av fryd sin sønn hun favner.

ABABCDCED
Da stiger fra de tette skarer
en lovsangs brus som storm mot sky;
på vindens vinger ryktet farer
utover i den hele by,
og folk forbauset sammen strømmer:
«Se enken!  sønnen! Store Gud !»
man frykter nesten, at man drømmer 
«Og der står Han som rev ham ut
av dødens hvite likferdsskrud! 

ABBA
En stor profet har Gud oss sendt,
ja større enn den store Døper.
Gud være lov! Han straffens svøper
har nå til fryd og glede vendt !


