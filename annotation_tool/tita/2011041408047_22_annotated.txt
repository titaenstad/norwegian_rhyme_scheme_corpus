TABCB
SAULS DØD
Solen er sunket bak Karmels høy,
og luften er fuktig og sval,
dagen er flyktet med raske skritt,
der er natt over fjell og dal.

ABCD
Den breder seg ut og tar i favn
de larmende hærers mylder
som dekker bjergenes kløfter og skar
og Jesrielsletten fyller.

ABCB
På Gilboa berg går mørk og stu
kong Saul i sitt lukkede telt.
Nå vandrer med tunge, slepende trinn
den før så høyreiste helt.

ABCB
Ti natten, som bringer mennesket ro
og lindring for dagens møye,
kun jager freden fra kongens bryst,
den kvegende søvn fra hans øye.

ABCB
Filisternes horder er samlet på ny,
utallig som havets sand.
Nå skal, ved gudene, Israels hær
forjages til siste mann.

ABAB
Og seiren vil falle de sterke lett,
ti slukt er den hellige flamme.
Akk, Israels folk står splittet og spredt,
og stamme har reist seg mot stamme.

ABCB
Av stadige kriger, av dyrtid og savn,
er folket blitt svakt og trett.
Og lenge det manglet den sterke hånd
som smelter de mange til ett.

ABCB
Ti folkets konge har sveket sitt folk
og skjendet sitt spir og sin krone.
Guds salvede drott er mørkets trell,
og intet hans skyld kan sone.

ABCB
Nå vandrer han taus i sitt lukkede telt.
Eft bytte for mørkets bedrag.
Med skjelvende knær, med redsel i sinn
han venter den kommende dag.

ABCB
Hans styrke er borte, hans mot er brutt,
ham tynger til jorden hans brøde.
Han vrir sine hender, han ber, han spør,
men natten er taus og øde.

ABCB
Og ingen har hjelp. Hans yppersteprest
forgjeves sitt offer har bragt.
Hvert tegn er en gåde, hvert lys er slukt,
kun sterk er det ondes makt.

ABCB
N u står ingen sanger i teltets dør,
i natt ingen harpe klinger.
Kun avgrunnen gaper  fra svelgets dyp,
kun dødsklokker kaller og ringer.

ABCB
For visshet og lys i skjebnens natt
glad gav han sin krones gull.
Men han, den ene, som eiet svar
nå sover i sorten muld.

ABCB
Akk, kunde han se ham en gang ennu
Akk, kunde han trygle og bede!
Hvem vet, kanhende han angret sin dom
og mildnet Jehovas vrede.

ABCB
Da fødes en tanke i kongens bryst,
der tendes et håp i hans sjel
Hva er vel en konge? En tigger blott,
kun skygger hans skatt og del.

ABCB
Og kongen kaster sin rustning, sitt sverd —
en tiggers kår vil han friste.
Alt har han prøvet, men alt uten frukt,
og nå vil han prøve det siste.

ABCB
Kong Saul går ut i den mørke natt,
hans drakt er smussig og slitt.
To menn er med ham, de viser ham vei
og leder hans vaklende skritt.

ABCB
Han svøper seg inn i sin usle drakt,
og gir seg i deres hender.
De lister seg frem, forsiktig og skjult,
for tusinde vaktbluss brenner.

ABCB
Snart står de ved hulen hvor heksen bor
Kong Saul treder langsomt inn.
Her venter han hjelp i sin dypeste ve,
og klarhet i skjebnens spinn!

ABCB
Han stirrer omkring seg, og ser til sist
i det døende ildskjær der inne,
i filler og smuss, på et leie av strå
en gammel, forkommen kvinne.

ABCB
Den gamle reiser seg hastig opp
av skrekk står hun kald og stiv.
Forferdet hun stammer: «Du er jo Saul!
Og nå vil du ta mitt liv.

ABCB
Jeg kjenner din lov: enhver skal dø
som gransker det skjultes gåde.
Men livet er kjært for hvert kre på jord
o Saul, la barmhjertighet råde !

ABCB
Men kongens ord bringer kvinnen til ro:
«Så sant du vil høre min bønn,
jeg sverger deg til ved Israels Gud,
jeg gir deg ditt liv som lønn.

ABCB
Og alt hva du trenger til livets behov
fra nå av vil Saul deg skjenke,
fra nå kan du drive din gjerning i fred,
og ingen din rett skal krenke.»

ABCB
Og kvinnen kneler for kongens fot
i undren og glede stor.
Det rynkete ansikt, det hårde blikk
får varme ved kongens ord.

ABCB
«Så si hva du ønsker. Og Israels Gud
ditt hjertes begjæring vil høre.
Hvis sorgen formørker min konges sjel,
hans lys skal den mildt berøre.»

ABCB
Og kvinnen ser kongen i øyet inn:
«Jeg ser du er mødig og trett.
Her er ingen trone, her er kun en sten,
se, den er den fattiges rett.»

ABCB
Og kongen synker på stenen ned
i hulens gråkolde kammer.
Han lener sin rygg mot den hårde vegg
mens ordene frem han stammer:

ABCB
«Ja, kvinne, min sjel som min fot er trett,
Min dag ble en øde ørk.
Mitt øye er trett av våken og gråt,
lang tykkes meg natten, og mørk.

ABCB
Jeg fødtes til lys, jeg døptes til dåd,
og festbluss brant i det fjerne.
Men drømmen brast, og min styrke er brutt
og slukket hver festens stjerne.

ABCB
Jeg kaltes til konge en morgen skjønn,
jeg klæddes i purpur og lin.
Jeg løftet min arm, og fienden skalv
som sang var meg sverdenes hvin.

ABCB
Gud Herren var med meg — jeg hørte hans røst,
selv stod han vakt ved min side.
Da var det som vinger bar meg mot sky
da var det en fryd å stride.

ABCB
Men akk, Gud Herren er streng og hård,
hans visdom et bunnløst hav.
Hans redskap må herdes i vredens ild,
og jeg vek for hans grumme krav.

ABCB
Jeg sparte i svakhet hans fiendes liv,
jeg sparte hans menn og hans eie
Akk, han var ung, og en konge som jeg,
langt kom han på ærens veie.

ABCB
Men da fikk jeg føle Gud Herrens hevn,
da visnet min trones prakt.
Han slo meg til jord ved sin tjeners hånd
og trampet i støvet min makt.

ABCB
Og siden, til nå, i de lange år
har jeg vandret under hans vrede.
Der finnes ei plett på mitt hjemlands jord
hvor Saul kan i trygghet trede.

ABCB
Kanhende jeg feiler. Kanhende er Gud
et skremsel, og intet mer —
blandt skygger en skygge, en lyd, et ord,
en skabning av tre og leire.

ABCB
Hans godhet, hans hat  hans styrke, hans hevn,
altsammen forvirrede syner
kun tåkete tanker, som kommer og går,
kun blink som i natten lyner.»

ABCB
Så reiser seg kongen fra hulens sten,
hans øyne brenner som ild,
han griper med kraft om kvinnens arm,
hans stemme er hes og vill:

ABCB
«Du som har gransket det skjultes vei,
svar meg, å svar meg, kvinne
Vet du om Israels Gud er til?
Så du ham noensinne?»

ABCB
«Vokt deg, kong Saul Kom ikke for nær
avgrunnens steile rand.
Kom ikke for nær det bunnløse dyp,
der svimler den sterkeste mann.

ABCB
Din syke sjel er forvirret og mørk,
din tale er dårers tale.
Hva hjelper det deg hva andre kan se?
Din sjel kan ei or d husvale.»

ABCB
Så talte kongen: «Så sant din røst
til dødsrikets grenser når,
så kall på min dommer, kall Samuel frem,
vis hva din evne formår.

ABCB
Ti hvis han idag er mer enn det støv
som smuldrer i gravens hule,
så eier han lys, så eier han råd,
så vil ei Guds vei han skjule.

ABCB
Da lyder et skrik  og kvinnens kinn
får farve som hulens jord.
Hest støter hun frem: «Jeg ser ham, o vel
Som en gud er han, mektig og stor.»

ABCB
Da faller kong Saul på sitt ansikt ned,
han hører den kjente stemme:
«Hvorfor unner du ikke de sovende ro,
hvorfor vil du de døde gremme»

ABCB
Da taler kong Saul i sin yderste nød:
«Jeg stirrer i natten inn.
Men taus er Jehova, rådløs hans prest,
hver seer er døv og blind.

ABCB
Filisternes hær omringer mitt folk,
vi knuses av deres hender.
Hva skal jeg dog gjøre? Forbarm deg! Tall
Du ene Guds veier kjenner.»

ABCB
Da hører kong Saul på ny sin dom:
«Hvorfor spør du om vei og sti?
Hvorfor søker du svar når Herren er taus?
Din dag er forlengst forbi.

ABCB
Ditt rike er tapt. Til Isais sønn
har Herren din krone skjenket.
Imorgen er Saul og hans sønner med
i skyggenes verden senket.»

ABCB
Knust og tilintetgjort under Guds dom
går Saul til sitt telt på ny.
Det lysner i øst  for siste gang
hans øyne ser dagen gry.

ABCB
Snart raser striden. Og Israels hær
for fiendens sverd må bløde.
Før dagen er endt er alt forbi —
og sletten er dekket av døde.

ABCB
Da beder kong Saul sin siste bønn,
om døden av dem han har kjær.
Men ingen tør røre Guds salvedes liv —
og fiendens lanser er nær.

ABCB
Så blotter han brystet for eget sverd,
og Israels konge faller.
En stjerne er slukket — en sol gått ned.
Og natten den trette kaller.


