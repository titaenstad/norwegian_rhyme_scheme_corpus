ABABCDED
Hvor Jakob fordum fryktet
for Esaus overmakt,
hvor han ble trøstet, styrket
av Herrens englevakt,
hvor han i natten brøtes
med Herren, og vant seir,
på Mahana'ums slette
har David nå slått leir.

ABCBD
Som Jakob David kjemper
i nattens mulm sin strid,
og nå som før er Herren
hans trøst i nødens tid.
Hans fiender er mange.

ABACDED
En sterk og tallrik hær
er rykket over Jordan
og kongen ganske nær.
Men kan en mann vel kjempe
imot sitt eget kjød ?
Kan vel en fader søke
sin egen livsfrukts død?

ABCB
Og kongens styrke viker,
hans arm er matt og vek.
Hans bryst er fylt av kvaler,
hans kinn av gråt er blek.

ABCB
Men fattes David styrke
og mot til denne strid,
så samler Joab folket
energisk, og med flid.

ABCB
Og kongens fylking vokser
i styrke og i tall.
Snart vil dens våben tvinge
opprøreren til fall.

ABCB
De kommer glad og villig
både fra fjern og nær.
De kommer for å vise
de har sin konge kjær.

ABCB
De bringer store gaver
av frukter, korn og brød,
så ingen mann skal sulte
og lide savn og nød.

ABCB
Så styrkes Davids hjerte,
til kamp han står beredt.
Sitt land han ei tør svikte,
og ei sin krones rett.

ABCB
Han ordner sine hærer,
hver høvding får sitt bud.
Og så får kampens utfall
bli lagt på Israels Gud.

ABCB
Og Davids krigerhjerte
er atter satt i brann —
selv vil sin hær han føre
til kamp for folk og land.

ABCB
Selv vil han slå til jorden
forræderiets ild.
Men folket vil ei sette
sin konges liv på spill.

ABCB
Man ser på kongens panne
en flyktig skygges spor 
motstrebende han lyder
de eldstes kloke ord.

ABCB
Farshjertet blør i barmen
ved tanken på sin sønn.
Hans høvdinger med beven
forstår hans hjertes bønn:

ABCB
«Far varsomt med den arme
som yppet strid og kiv!
Far varsomt med hans ungdom,
og spar hans dyre liv

ABCB
Og folket går i striden,
mens kongen, tung i sinn,
går under byrden bøyet
i teltets skygger inn.

ABCB
Fra høyden kongen stirrer
forventningsfull og spent.
Før sol i vesten synker
han vet hva der er hendt.

ABCB
Men seirens budskap tenner
ei kongens sinn i glød —
akk, hva han angstfull fryktet
er skjedd — hans sønn er død.

ABCB
Og David klager, jamrer:
«Min sønn! Mitt liv, min lyst!
Akk, hvorfor fant ei sverdet
vei til din faders bryst.»

ABCD
Og seirens dag ble sorgens
og hærens tapre dåd
forringes og foraktes
ved kongens bitre gråt.

ABCB
Men Joab, hård og heftig,
i kongens telt går inn:
«Din bitre sorg forgifter
hver ærlig krigers sinn.

ABCB
Vår konges liv er reddet,
men hver og itn forstår,
du hater den deg elsker,
og elsker den deg slår.

ABCB
Ditt folk, ditt land, din trone,
du akter mindre verd
enn uslingen som løftet
til nidingsdåd sitt sverd.

ABCB
Betving din sorgl Ta vare
på dine stridsmenns tarv.
Hvis ikke, går vi fra deg,
og døden blir din arv.»

ABCB
Skjønt kongen nøler, lyder
han dog sin høvdings ord.
Og nå kan leiren samles
i takk og glede stor.

ABCB
De mørke skyer spredes,
og munter er hver mann. 
Nå rinner atter dagen,
med fred i Judas land.


