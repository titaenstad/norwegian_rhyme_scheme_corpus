TABAAB
DEN NYE DRESSEN
Det er ikke vår mer enn en gang om året.
Det er ikke hvert år en kjøper seg dress!
Han står foran speilet og klør seg i håret
og trekker i jakken og måler på låret
og ymter en tvil om at tøyet er tess.

ABAAB
For klæsjøder bør en behandle forsiktig
og ikke gi skinn av man liker et plagg!
Han syns den er dyr, og han vet ikke riktig 
Og egentlig er det jo ikke så viktig
Men hele hans sinn har forlengst firt flagg!

ABAAB
Og endelig får han et avslag i prisen
som nok er beregnet på prutningsmonn!
Da smiler han hemmelig: Heldige grisen! 
Og sier sakkyndig til ekspeditrisen:
Jeg synes den heller bør pakkes inn sånn

ABAAB
Og hjemme har moren og broren og faren
beundrende kringsatt den blendende fyr!
Ja, snittet, sir moren, men kjenn på den varen!
Og slit den med helsa, men pass på å spare'n,
sir faren: for jamen er'n temmelig dyr!

ABAAB
Så slentret han ut til den hårdeste prøve,
for nede i porten står en han har kjær. 
Men piken hun flyver i fryd mot sin løve
og gir ham et kyss han har trodd han må røve,
og hvisker:  Så fryktelig fin som du er!


