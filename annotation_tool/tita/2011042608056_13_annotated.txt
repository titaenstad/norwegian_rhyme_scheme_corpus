ABAB
Jordan snor seg som en buktet slange
fra Tiberias til Det døde hav,
snart ad jevne sletter, snart som fange
dypt i trange kløfters skumle grav.

ABAAB
Snart som barnet smiler den og sover,
snart den tordner vilt i fossens brus.
Poplers kroner skinner ovenover,
speiler seg i flodens blanke vover,
som i drømme kysser breddens grus.

ABAB
Medens dagen het og lummer lider,
tvende vandringsmenn med raske fjed,
ned fra Jeriko til floden skrider,
til det gamle, vante vadested.

ABABC
Vandringen var lang, og solens luer
brente gruset under deres fot;
ferdens møye dem dog ikke kuer 
fromt og andaktsfullt de begge skuer
Jordans gamle, minnerike flod.

ABAB
Her er hellig grunn. I poplens grener
og i tamariskens bladehang,
og i bølgens skvulp mot strandens stener
synger minnene sin gamle sang.

ABAAB
Her ble åpning gjennom strømmens leie
dengang fedres lange tog kom frem
til dens bredd fra ørknens øde veie
for å ta det gode land i eie,
som av Herren var forgjettet dem.

ABAB
Her er stenene, de tolv, til minne
om Guds underbare redningsverk,
for at folket stetse skal besinne,
Gud er deres verge, god og sterk.

ABAAB
Her gikk David — sår og trett og plaget,
bøyet under gamle synders bann;
av sin egen sønn fra tronen jaget,
og av sine beste menn bedraget,
som en flyktning i sitt eget land.

ABAB
Og Elias selv: Her gikk han ense
for å finne lys ved bekken Krit; 
å så godt han minnes disse stene,
skogens prakt og klippenes granitt.

ABAAB
— År er rundne. Jordens liv er minner,
takkens toner bever i hans ord.
Hva er han?  En Iysning som forsvinner,
aftenglansen over fjellets tinder. 
Ene Gud er evig — Gud er stor.

ABAB
Høyhet lyser på profetens panne 
lett han snor sin kappe til et rør,
løfter den, og slår til flodens vanne,
og de deles, som så ofte før.

ABAAB
Til den annen side raskt de treder,
og i øde egne inn de går,
hvor seg skogene omkring dem breder,
hvor det ruver bjerge alle steder,
og hvor intet jordisk øye når.

ABAB
Praktfullt reder dagens drott sitt leie,
smykker rommet til den store fest;
rikt den ødsler hva den har i eie
for å hedre evighetens gjest.

ABAAB
Tordenskyens rand og brutte buer 
kranser den med purpur og med gull, 
skogens kratt og markens lave tuer 
skinner i dens gyllenrøde luer,
bjergets tinder er som glødet kull.

ABAB
Og som solens stolte, glade tjener 
fryder seg den øvrige natur; 
skjønne buer jord og himmel ener,
lynglimt spiller over fjell og ur. 

ABAAB
Stormen enn sin ville kraft betvinger,
ennu er dens røst en hvisken kun,
tordnens klokker fiernt og dempet ringer,
natten rører sine tause vinger
alt er rede til den store stund.

ABAB
Her er høytidsfullt. Flisa bever.
Hva vil skje i kommende sekund? 
Ildprofeten stolt sitt hode hever, 
smilet spiller om hans strenge munn.

ABAAB
Og han taler: «Gi meg nå tilkjenne
hva du ønsker før vi skilles ad.»
Og Elisa svarer: «Gi at tvende
deler av din ånd i meg må brenne;
fryktløs går jeg da, og sterk og glad.»

ABAB
«Denne bønn er stor. Men hvis ditt øye
meg i avskjedsstunden kan få se,
vil deg gaven skjenkes fra det høye,
ellers ei. Jehovas vilje skje!

ABAB
Og for Ildprofetens ånd forsvinner
rummets skranker, dag og tid og år. 
Han ser en gyllen dag, som herlig rinner
over jorden, når Guds time slår :


