TTABABCDDC
1914-SONETTENE
5. Soldaten.
Tenk bare dette om meg, hvis jeg dør:
Der er et hjørne av en fremmed jord,
som er for alltid England. Mer rik enn før
vil mulden bli ved støvets rike spor,
et støv som England skapte og gav sans
og gav å elske sine blomsters duft,
en del av England, åndende dets luft
døpt av dets elver og dets solskinnsglans.

ABCABC
Og tenk, o hjerte  når du ånder med
i evighetens sjel, da kan igjen
du gi til England dine tankers vrimmel,
dem England gav deg, engang det var fred,
med latter, drøm og smil fra venn til venn,
i milde hjerter under Englands himmel!


