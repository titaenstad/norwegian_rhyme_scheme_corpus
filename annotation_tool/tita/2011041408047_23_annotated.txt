TABCB
HYRDEKONGEN
Israels rike blomstrer,
det svake har fått sin rett.
Det skilte har bøyet seg sammen,
det spredte er nå blitt ett.

ABCB
På Sion har hyrdekongen
befestet sin trones makt,
der har sin borg han bygget,
den skinner i lys og prakt.

ABCB
Hans sverd har med velde stoppet
hver fiendes pralende munn.
Det kuede folk står frigjort
på fedrenes gamle grunn.

ABCB
Fra Dan til ørkenens grense,
fra havet til Moab i øst
av trengslenes tunge utsæd
nå blomstrer den rikeste høst.

ABCB
Langt utenfor landets grenser
lyser kong Davids navn,
den sterke, men milde hersker,
hvis scepter er alles gavn.

ABCB
Hans kongeborg fylles med gaver
av fyrster fra syd og nord.
Og fremmede konger sitter
som gjester ved Davids bord.

ABCB
Men nuets lykke fordunkler
ei minnet om svundne år —
tidt går hans tanker tilbake
til fortidens trengselskår.

ABCB
Hans hånd er åpen mot alle,
han jager ei hjemløs svenn.
Og Israels mektige konge
er alle fortryktes venn.

ABCB
Han glemmer ei heller sitt løfte
til Saul og hans hus og slekt —
hvor helst han en slektning finner,
han tar ham i varetekt.

ABCB
Og krøplingen Mefiboset,
den elskte Jonatans sønn,
han benkes blandt rikets stormenn
og æres i lys og lønn.

ABCBDEFE
Og Michol, hans ungdoms hustru,
hans hjertes lengsel og lyst,
som reves ved list og renker
i trengselens år fra hans bryst 
Michol er kommet tilbake,
Michol er atter hans
hun fletter på ny sin sanger,
sin krigshelt, en seierskrans.

ABCB
Men midt i ære og lykke
ei David glemmer sin Gud.
Ved dag og ved natt han gransker
den Eviges vei og bud.

ABCB
Han kjenner sin lykkes kilde,
han elsker Guds hus og bo.
Han vet hvor fuglen er sikker,
han vet hvor sjelen har ro.

ABCB
Og David slår sine strenger,
hans harpe har liflig klang.
Ti kongen på Sions trone
erindrer nok hyrdens sang.

ABCB
Og barnets skyldfrie undren,
og ynglingens store drøm
er smeltet sammen i mannens
brusende tonestrøm:

ABCB
Deg vil jeg prise, o Herre,
til fryd har du vendt min sorg.
Du er mitt skjold, min klippe,
i farer min faste borg.

ABCB
Jeg ropte til deg i nøden,
du løste mitt fengsels bånd.
Du åpnet meg livsens kilde,
du kveget min mødige ånd.

ABCB
Til evig lovsang og ære
du fører den svakes strid
et øyeblikk varer din vrede,
din nåde til evig tid.

ABCB
Når dagen ved aften skumrer,
er sorgen en flyktig gjest,
ved morgen når solen rinner,
er livet en gledesfest.

ABCB
Lov Herren med salter og harper,
dere fromme på denne jord.
Hans trone står fast for evig,
hans makt og miskunn er stor.

ABCB
Vår Gud har kunngjort sin frelse,
hans banner er folkenes gavn.
Og Sion elsker hans domme,
all jorden opphøyer hans navn.

ABCB
La ikke din vrede bli opptendt
ved dårens bulder og larm,
som blomsten hans lykke visner,
snart synker hans styrkes arm.

ABCB
Foriat deg på Herren alene,
han kjenner ditt mål og med.
Søk ly i hans vingers skygge
og bo i landet med fred.

ABCB
Ti Herren elsker den fromme
og kjenner hans dagers tall.
I hungerens tid han mettes,
og reddes fra skam og fall.

ABCB
Ti bedre er ringhet med heder
enn vinning med vold og svik.
Mens hjertets bekymring fortærer,
gjør Herrens velsignelse rik.

ABCB
Den gode skal arve landet,
rettferdighet bo i hans sinn.
Guds lov er hans lenders styrke,
Guds visdom leder hans trinn.

ABCB
Når verdens mektige faller
og visner som løv i muld,
så skal den rettferdiges lykke
skinne som lutret gull.

ABCB
Lov Herren, min sjel, med glede,
opphøy ham, himmel og jord.
I slekter som går og kommer,
bring bud om at Gud er stor!

ABCB
Tilbed ham, dere jordens konger,
og tjen ham med lyst og flid.
Ti Herren hersker med velde
fra nå og til evig tid.


