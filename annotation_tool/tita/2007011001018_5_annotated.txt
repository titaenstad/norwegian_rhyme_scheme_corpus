TAABCCB
FEMTE SANG
Langs veien fra Kvitnes og Hennes gård,
hvor markene bølger og skogene står,
der må man for næringen streve.
l Lonkan der grov man den vektige malm
hvor vinden nå feier i høstens halm,
mens ljåen med fjellslått må streve !

AABCCB
Men nordpå i Fiskfjord fikk hammeren skaft,
så fossen fikk bruke sin veldige kraft
til glede for alle slags yrke.
Skjønt best dog av alt var den lyskraft den gav
når solen ved advent sank under i hav,
da brant det med solskinnets styrke!

AABCCB
Men ned gjennom Raftsundets sorte kanal
det glimter av fyrlyktens blanke signal,
og ellers er lysene matte!
Langs en stripe av vann under fjellenes hel
inn i viker og poller og mørke gjel
ligger gårder  så ensomt forlatte

AABCCB
Men en sommerdag seil for en sønnavinds bør
når fjellbekken glir som et brudeslør
ned over en blomsterdekt klippe.
Da kan øyet som speider fra fjelltindens sne
til markenes helning — hvert husbygg se
som skjult i et blomsterknippe!

AABCCB
Og her inne bak tinden i Trollfjordens favn
der ligger mot vester en tønnerund havn,
hvis bergvegg langs strendene steiler !
Men kommet herinn ad det skipsnevre pass
da åpner seg pollen med vidformet plass,
så solen i dypet seg speiler

AABCCB
Her var det det stod det berømlige slag,
da fiskerne leiret seg lag i mot lag
og sloss for sin føde og ære!
Derfor kalles det ennu, all tiden til tross
et Trollfjord-slag, når man heller vil slåss
enn sammen å trekke og bære!

AABCCB
Og litt lenger mot øst, der hvor varden er satt
som fjæren i Digermulnutens hatt,
der var det et eventyr grodde!
Her strandet hver sommer en hvitfarget yacht
som ankret ved nordveiens nordligste slott
for hytten hvor keiseren bodde!

AABCCB
Og ut i det eldgamle skipred og len,
hvor Lofoten strekker sin kjeve i sten
med fjelldrag som rovdyrtenner,
der ligger mot stormen det værhårde Sand,
hvor ingen kan nå fra sin skute til land
som ikke sin småbåt sender !

AABCCB
Der ror man vel ennu sin færing med hånd,
og der lever der ennu den fiskerånd
som er selsynt og uten besværing.
For hvor helst man går frem som i rekke og rad
mot en felles sak, men hver enkelt skilt ad,
der gjør man sin plikt som en væring!


