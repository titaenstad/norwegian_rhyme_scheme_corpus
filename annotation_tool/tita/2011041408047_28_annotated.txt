ABCB
Pilen rammer,
svøpen slår 
kongens hjerte
får mange sår.

ABCB
David får sanne:
På nødens dag
prøver man vennens
hjertelag.

ABCB
Trofast og varm 
når lykken skinner 
troløs og feig
når lykken svinner.

ABCB
Og kryp som visner
i dagens id,
det våger seg frem
ved nattetid.

ABCB
En fugl i skogen
dets mot kan røve 
det håner med fryd
en lenket løve.

ABCB
En usling av Sauls
vanærte slekt
håner kong David
skjendig og frekt:

ABCB
«Tvi deg, du hund!
Du nedrige mann.
Du røvet vår krone,
du røvet vårt land.

ABCB
Se, vi er hevnet!
Din egen sønn
søker din død.
Så ta din lønn.»

ABCB
Slik taler uslingen
giftige ord.
Og Davids menn
vil slå ham til jord.

ABCB
Men David mæler
saktmodig og mild:
«Gjem deres våben!
Demp vredens ild!

ABCB
Ti Simei tjener
en Høyeres bud.
Når David han håner,
lyder han Gud.

ABCB
Svar meg, dere sterke
og modige menn,
hvorfor skulle jeg drepe
en vergeløs svenn?

ABCB
Se ham jeg fostret,
kjød av mitt kjød,
han søker i blindhet
sin faders død.

ABCB
Kan så jeg vente
en bedre lønn
av min fiendes frende,
av Gerars sønn?

ABCB
Kan hende vil Gud
gjengjelde hans spott.
Kan hende en dag
blir min fiende slått.»


