AABB
Men her må jeg vende,
se vi er ved verdens ende!
Trøst deg venn, jeg eier
nye strender, nye bølgeleier.

AABB
Kom med meg til landet
som du engang så igjennom vannet
og siden aldri glemte,
bølgen i ditt sinn jeg aldri temte.

AABBCC
Flyt ned på den og finn Gondvanaland,
det ligger etsteds i mitt dype vann ...
Jeg er bølgen, jeg har båret vekten
av all uro som har drevet slekten
gjennom alle tider mot det fjerne
hvor hver sjel hernede har sin stjerne.

AABB
Med ditt drømmeskip på kammen stormer
jeg, o menneskebarn, igjennom alle former
for en dag å slynge det i land
på din hemmelige lengsels strand.

AABBCCDD
Jeg er bølgen, jeg er skapt av drømmen
om å kaste åket, slite tømmen,
flyve fritt igjennom alle sfærer,
bølge i det hav som allting bærer,
lys i lyset bakved alle stjerner,
ett med brenningen bak alle fjerner,
tone i det tonebrus som favner
alle bølgeslag fra alle hav og havner.


