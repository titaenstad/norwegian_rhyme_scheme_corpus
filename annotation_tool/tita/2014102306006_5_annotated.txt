TAABCD
JANUARSYNET
Januarsynet,
snefnug i brynet,
isnende tanker og isnende sno!
Jeg var født med en lyst til å begrave
alle minner i en kjølvandsstripes spor.

ABAB
Jeg var utstyrt med driften til å fare,
til å være just der jeg aldri var.
Jeg har aldri bedt at noe måtte svare,
og aldri har jeg spurt for å få svar.

ABAB
Jeg har stirret i alle dypets bølger,
og alle himlens skyer har jeg kjent,
men hva dypet eller høyderne dølger
det har aldri min nysgjerrighet tent.

ABAB
Jeg har gjestet hver avkrok på vår klode,
og jeg så det samme syn overalt.
De onde hadde mer enn de gode,
det var makten og rikdommen det gjaldt.

ABABCDCD
Alle kvinner forlot jeg med det samme
jeg hadde smakt den flyktendes lyst.
Ja, jeg hører til den vandrende stamme
som aldri setter bo på noen kyst
og som aldri et paradis kan friste,
som blot rapser en frukt langs sin vei,
for han har i sin uro en niste
mer enn nok for en flyttfugl som meg!

ABAB
Da jeg fødtes stod månen i neet,
og høyvandet vokste i vår fjord,
og siden ble jeg vugget i kneet
på bølgen, som ble min annen mor.

ABAB
Med stormen ble jeg tidlig fortrolig.
jeg lærte å springe for dens pisk,
jeg har aldri i mitt liv hatt annen bolig
enn et ruff og en skittenvåt brisk.


