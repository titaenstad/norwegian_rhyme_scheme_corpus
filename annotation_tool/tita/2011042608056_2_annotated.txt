ABBA
«Se der» roper presten ved kongens side,
og peker med hast ned mot gaten, den brede,
som fører opp imot slottet. Dernede
sees en underlig skikkelse skride.

ABCC
Fra andre i gaten han skiller seg ut,
grov er hans drakt, solbrent hans hud.
Folk vender seg om, stanser og ser —
undres og engstes, smiler og ler.

AABCBDEE
Den fremmede nærmer seg, mørk og rolig,
uten å se seg om, kongens bolig.
«En tigger,» undres presten, «så tidlig på dagen»
Men kongen står taus — han stirrer ned,
av denne selsomme fremtoning slagen.
«En tigger? Visst ikke. Han likner en profet»
«Profet!» hveser presten med en grimase,
finnes ennå rester av denne rase?

AABCCBDD
Se, det er da kongens egen skyld.
Hvorfor fjerner du ikke med kraft denne byll
fra samfundets kropp? Nå sannes vårt ord,
her blir ikke trygghet, ei helt ut ro
så lenge det kryp i landet får bo
og endog skal hedres ved kongens bord
og frydes ved frukten i kongens have.
«Din tale er dristig, fønikiske slave.»

AABBCDDC
Ja vel, o konge, dristig, men vis.
Din nølen fletter deg svøper og ris
til egen rygg.  Spar ikke lenger
den kjeltring Obadja, som går her og slenger
og skjuler ved smiger sitt sorte hat.
Vet du det ikke: i bjergenes huler
hundrevis av sine like han skjuler,
og føder dem endog av kongens mat.

AABCCABDD
Vær sikker, den skurk har nok lønnlige planer 
kan hende de modnes før noen det aner,
da sannes det nok våre råd var gode.»
«Ti stille, usling! Forvovne kropp !
Hvem gir deg rett til å blande deg opp
i landets affærer og kongens vaner?
Setter du ringeste pris på ditt hode,
så gå med deg! Gå med ditt sladder og snakk!
Jeg trenger ei råd av slaver og pakk.»

ABAC
Det går et rykk gjennom kongens sinn:
en hemmelig gru i hans bryst seg sniker
opp slottsbalustradens marmortrinn
han ser at den fremmede hastig stiger.

ABCDBE
«Hvem kan det dog være? Hva har han i sinne?
Kan hende en gal  med forvirrede sanser;
et offer for et eller annet bedrag.
Ja, så får vi tro.
Den fremmede stanser,
og ser opp mot slottets smykkede tak.

ABCC
Så løfter han hånden.  Med myndighet
han synes befale: Konge, stig ned!
Og kongen må lyde. En gåtefull makt
var i den tause bevegelse lagt.

AABCB
I den høye, vakkert hvelvede sal
bakom den praktfulle slottsportal
de tvende møtes. Med blikk som lyn
de mønstrer hverandre.
Et selsomt syn:

ABCDEC
Israels konge, smigret og hedret,
bløt og vellystig, kostbart draperet,
en ussel kujon, skjønt av navn suveren —
og mannen fra Gilead, Herrens profet;
kraftig og spenstig og skulderbred,
rolig og rank, som huggen i sten.

AABCCBDDEE
Hans uredte ytre, hans grove drakt —
hvor underlig fremmed i all denne prakt!
En ørkenens sønn i ørkenens skrud.
Så løfter han staven. Og denne blir
i profetens hånd til et kongespir,
og sverger ved himlens, ved Israels Gud:
«Såsant Gud lever, for hvis ansikt jeg står,
ei regn eller dugg i de kommende år
skal væte ditt land ved kveld eller gry,
ved høst eller vår, før jeg taler på ny!»

AABB
Bestyrtet står kongen. «Min sjel, forsann,
det var en høyst besynderlig mann.
Ei var han bange, og heller ikke
han lot seg forstyrre av former og skikke.

ABBACCDD
Hvem kunde det være? De magre trekk
tydet på armod, men ei på lakeien.
Elvor kom han fra? Hvor tok han veien?
Han gikk som han kom, taktløs og frekk.
I sannhet, han førte forvoven tale!
Han trodde seg selv å kunne befale
over sol og regn og naturens bud.
Han talte om Gud — om Israels Gud!

AABBCC
Ha! vet han da ikke, at hans regimente
forlengst er forbi, hans altere brente.
Jehova er avsattt Da dronningen kom,
han fikk av henne sin avskjed og dom.
Hun fant ham litt brysom. Haun likte ikke
alle hans krav og alle hans skikke.

AABBCC
Vår dronning er ung. Og med utsøkt smak
hun vraker enhver som er gammel og svak.
Den Gud, for hvem hun skal forrette sin bønn,
må være bekranset og ung og skjønn.
Jehova hun fant både karrig og skral —
nå skjøttes hans hverv av Astarte og Baal.

AABCBC
Ja, den som var sikkert Den som kunde eie
en urokkelig visshet om gudenes veie
Det er mørkt hvor de bor et lønndomsfullt sted,
ei alltid de holder hva ryktet lover,
og alt hva en grubler, en får ei beskjed
om en grublet seg til døde derover.

ABCD
De synes å ligge i stadig krig,
som vokter de skinnsykt hverandres affærer,
og slipper av sin makt ei minste flik.
Jeg undres om én over alle regjerer?

AABCCB
Jesabel sier at Baal er størst.
Hvor vet hun det fra?  Det måtte vel først
bevises.  En hemmelig angst meg nager,
når ord jeg minnes, av David sagt:
Jehova, kun han, over alle har makt
slik tale så titt meg piner og plager.

AABCDE
Denne fremmede mann — jeg likte ham ikke.
Slik sikkerhets makt slike dømmende blikke.
Så myndig han talte!l Så trygg han stod.
Jeg burde jo jaget ham, slått ham til jorden;
men akk, mine våpen var ikke i orden —
og så var det som styrken min arm forlot.

ABAB
Ja, han var sikker  trygg på seg selv!
Han stod for sin Gud og sin drott uten gru.
Hvor gnistret hans ord under slottshallens hvelv.
Jeg synes de gnistrer herinne ennu.


