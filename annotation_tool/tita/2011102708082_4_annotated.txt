TABABAB
ÆTTENS SANG
Til deg, som mumler i ditt hvite skjegg
om femti år,
når kanskje vårens duft fra bjerk og hegg
imot deg slår:
Nå ligger øksen innved treets legg,
som skrevet står.

ABABAB
Til deg, du gammeldagse, rare mann,
en liten sang.
Den steg oasegrønn av ørkensand,
og i den hang
en fugl og jublet om det kildevann
som av den sprang!

ABABAB
Du trette vandrer, slå deg rolig ned
i sangens lund.
Og det gjør intet om du synger med
i denne stund,
ja lesk din hals ved dette kildested:
din ungdoms munn.

ABABAB
Jeg hører, som bekjent, til gatens ætt,
og den er stor.
Vi finnes over alt  dog ikke spredt
på denne jord,
nei, der vi bor er det nok altfor tett
vårt avkom gror.

ABABAB
Min ættegård er nummer det og det
i gaten her.
Den likner dem som ligger like ved
på numret nær:
den samme murstensgrå  i sol og sne
og allslags vær.

ABABAB
En ørken er det her så langt jeg ser
med hus ved hus,
en gate hvor der intet grønnes mer
for sten og grus.
Og likevel går gamlingen og ler —
som i en rus.

ABABAB
For de er ikke glade der de går
på trette ben,
og minnes de en drøm om jord og vår,
så er det en
fra før ens håp ble bisatt i en gård
av sotet sten.

ABABAB
Men det er lenge siden slik en drøm
om jord og hjem,
ja lenge siden lengslen, ung og øm,
har flådd en rem
av deres sjel, så smertens hete strøm
fikk svi i dem.

ABABAB
Hvem var de, at de måtte søke ly
i disse strøk,
i denne trøstesløse, svarte by
av sot og røk,
hvor solen bare er ved tidlig gry
på kort besøk?

ABABAB
Man sier det er fattigdommens ætt.
Så sant et ord.
De eier ikke engang denne plett
som de bebor,
først når de dør, så får de eierett
til seks fot jord.

ABABAB
Alt tok man fra dem og fordrev dem hit
til byens øst,
idet man sa at de var født til slit —
en mager trøst!
Slik preket den for sort og gul og hvit,
den falske røst.

ABABAB
Var ikke også de av sol og jord?
Og var de født
til mindre lykke enn sin rike bror?
Mens han har ødt
sin store arvepart ved velfylt bord,
ble de forstøtt.

ABABAB
Men helt kan ikke drømmene dø vekk.
Hos unge kull
flyr drømmen som en fugl fra gatens sprekk
mot vår og muld
og spiler vingene i vindens trekk
og solens gull!

ABABAB
De unge menn og kvinner av vår ætt
har håp og tro!
De reiser kampen for sin unge rett
til å gro
i jord og luft, som gjør én sunn og mett
og gir én blod.

ABABAB
Den nye kamp er nettopp nå igang
omkring på jord!
Med bitter vilje, under trossig sang
og hatske ord
har ættens unge fulgt sin opprørstrang
på nye spor.

ABABAB
Og derfor er min sang en sang til deg
om femti år:
du fulgte ætten på dens nye vei
mot andre kår,
du var så lykkelig å være meg
i denne vår!

ABABAB
Du så min drøm få liv. Du så vår ætt
bli rik og sund.
Du fant deg ikke selv en rolig plett,
en alders lund,
før hele ætten hadde fått sin rett
til gård og grunn.

ABABAB
Og la så være at det kostet gru
og blod og sved,
og mangt et løfte brast og gikk itu.
Men ingen fred
er skjønnere enn den du nyter nu
på dette sted!


