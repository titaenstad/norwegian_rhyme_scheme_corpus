AABB
En skyfull aften gikk min veg
fra dalen til en øde hei,
der hvert et spor av somrens prakt
var sloppet og tilbakelagt.

AABB
Det var ei lauv, det var ei strå
som øyet kunde hvile på,
det kom ei fugl fra fjellets li,
og ingen kilde rant forbi.

AABB
Det var så tyst, selv kveldens vind
på klippens bryst var slumret inn
Og veldig, vid, der øyet så
en fjellets ørken for meg lå.

AABBCC
Med grus og lyng lå vang ved vang
brunlaten, vill og milelang.
På denne ødemarks plartå
de løse klippemasser lå
og raget over lyng og grus
som rester av en jettes hus.

AABBCC
Fra svarte svelg med elvebunn
fra dyp som øyet anet kun,
kom hvitlig røyk og svevde hen
der fjellet blånte gjennom den,
og der den lette tåkeluft
lå samlet mellom jord og luft.

AABB
Mot norden, over tåkens brem,
steg horisontens skranke frem.
Å, hvilken mektig klippemur
med kam av villeste kontur!

AABB
Fjernt mellom skyer var å se
dens kuppeltak av is og sne,
og over kuplen spiss og lett
stod klippens svarte minarett.

AABBCC
Med lengsel søkte blikket her
et vennlig bilde, fjernt og nær;
men over alt en ørken gold
lå som et veldig splittet skjold
til minne om den urtidsdyst
da fjeller tørnet bryst mot bryst.

AABBCCDD
Mot sør, bak mine steile trinn
var dalens ynde svunnet inn.
Et blålig dyp gav der kun tegn
om denne sommerblide egn.
der vegen faller jevn og lun
i mangt et fagert skogpaulun
og fuglens klare trilleslag
har hilset meg fra hyttas tak.

AABBCC
Alene på det øde fjell
jeg drømte bort min sommerkveld.
Mangt livets bilde kom og gikk
i våken drøm forbi mitt blikk
og brakte stille tungsinn med
fra fjellnaturens ensomhet.

AABBCCDD
Den blide egn som var forlatt,
lå gjemt som min erindrings skatt,
og ørkenen omkring min gang
der mørke skyer over hang
var lik det stille sorgens land
der jeg er blitt en vandringsmann,
og der min sjel beklemt og trett
har lengtet mot en hvileplett.

AABBCC
Mens jeg i disse drømmer satt
ble skyens teppe splittet att,
og solens siste stråle gled
fjernt på en klippeskråning ned
og skinte med sin fulle prakt
hvor før et grålig mulm var lagt.

AABBCC
Her hvor jeg nylig øynet kun
et tåkeslør og klippegrunn,
der glimtet fram av ørknens skjød
en sætervang i kveldens glød
og vakte smilende min ånd
som hildet lå i tungsinns bånd.

AABBCCDD
Den grønne vang i kveldens skjær
var stedet som jeg søkte her.
Jeg hadde hørt ved arnens ild
et sagn som hører dalen til,
om huldras makt og elskovslist
i fordums tid på sætra hist
og om den gjæve Eivind Bolt
som hun i fjellet fanget holdt.

AABBCC
Jeg speidet fra den øde hei
og tenkte meg på urett lei.
Men ut fra skyen stråler gled
og lyste over dette sted
og klart med ett stod for mitt sinn
den rune jeg vil riste inn.

ABBCC
til Norge med den svarte død.
Til slutning var det kun igjen
en tredjepart av landets menn,
og tomt ble mangt et bygdelag
som ligger øde selv i dag.

AABB
Det er ei ord for all den kval
som rammet da den blide dal
der pesten herjet streng og hård
og døden drog til hver en gård.

AABB
I elva var hver dråpe vann
inntørket under solens brann,
og luften ruget lummer, kvalm,
på de fortaptes benkehalm.

AABC
Da bygda var blitt meiet av,
og dalen liknet mest en grav,
kom det ved eplehøstens tid
fra fjordene en vandrer dit.

AABB
Det var den gjæve Eivind Bolt,
en ungersvenn så strunk og stolt
at ingen var hans likemann
fra Trysilelv til Sognestrand.

AABBCC
Han hørte til i dalen her
og vendte heim fra kjøpmannsferd.
Han hadde solgt i kongens gård
mangt prektig skinn av bjørn og mår,
og tenkte mens han vandret på
at snart hans bryllup skulle stå.

ABAACC
Men der han vendte øyet no,
så han et spor av pestens gru,
og angsten isnet i hans blod
da han ved heimens terskel stod.
Hans far satt vaklende og svak,
alene under dette tak.

AABCDDEE
Han hadde jordet barn og viv
og var igjen med halvslokt liv.
Den gamles hug ble atter glad
da sønnen karsk ved arnen satt.
Han talte mildt: «Din Ingeborg
var ikke her i denne sorg.
Hun er på sætra. Ingen tror
at sotten kommet er der nord.»

AABBCC
Det varte kun et døgn, da lå
den trette gamle blek på strå.
og sønnen jordet så hans støv
bak huset under bjørkas løv;
og ved det første morgengry
forlot han heimen sin på ny.

AABBCC
Den steile sti, så kjær, så kjent,
betrådde han av angsten spent.
Fjernt under mørke fjellers rad
lå sætra lik et frodig blad
som stormens rykk har revet av
og kastet i et opprørt hav.

ABCC
Hver gang han ned i dypet steg
det fagre syn bak klippen vek,
og når han over heia gikk,
da lå det atter for hans blikk.

AABC
Med håp og frykt i bølgegang
hans sjel ved dette bilde hang.
Det drev, mens det for tanken stod
og knyttet vinger til hans fot.

AABB
Men da den tunge gang var endt,
og han besteg den siste skrent,
hvor lettet løste seg da ei
hans kval på denne øde veg!

AABCDDEEFF
Med ett han var den elskte nær;
hun satt ved hytta frisk og skjær.
Som spunnet gull gled håret ut
på hennes skuldres liljehud,
det svarte belte, sølvinnlagt,
omsluttet hennes høytidsdrakt;
de fulle middagsstråler falt
på hennes deilige gestalt —
han skalv, og mellom liv og død
han segnet ned i hennes skjød.

AABBCCDDEE
Men Eivind Bolt, den gjæve svenn,
kom snart til kraft og sans igjen.
og hodet hvilte han med lyst
ved hennes faste svanebryst,
hans øye speidet hennes trekk
men se, da bevet han av skrekk:
den elsktes blikk, så fromt og mildt,
var her som haukens, dypt og vilt;
den røde munn han atter så,
men intet smil om leppen lå.

AABB
Da för han opp av hennes favn
og ropte: «Hulder er ditt navn!
Med all din kunst og tryllesvik
du ble dog aldri henne lik!»

AABBCC
Men huldras hånd för ur til sist
og rørte med en bjørkekvist
hans åpne bryst, hans vrede munn,
og straks han lå som i en blund,
fortryllet, rolig som et lam,
han hørte hva hun sa til ham:

AABBCC
«Din fagre bygd er sovnet inn,
det ligger lik bak bjørk og lind;
men huldra drikker livets vell,
som risler gjennom sølv i fjell.
Hun visner ei som dalens mø,
hun kan ei sykne, kan ei dø.

AABB
Men hist i fjellets dype sal
må huldra lide savnets kval.
Til dalens folk hun drages titt
og går blant dem med lydløst skritt.

AABCDE
Der finnes ingen leskedrikk
så søt som deres milde blikk,
ved minste klang av deres røst
vemodig banker huldras bryst.
Din brud, den fagreste blant dem,
satt her i skyggen av min heim.

AABBCC
I lurens klang, i sukk, i sang,
ditt navn jeg hørte mang en gang.
Men så den kom den svarte pest,
og det kom sorg for sommerfest.
Jeg redte hennes siste seng
bak marmorstein i kløvereng.

AABB
Der gror den tette fjellmorbusk
og sørger med sin sølvgrå dusk,
der faller dogg hver sommernatt
fra marisko, fra fingerhatt.

AABB
Den brune heilo, fuglen min,
har flagret der med klynk og hvin,
og i det bleike aftenskjær
mitt sukk den hørte beve der.»

AABBCC
Og videre så mælte hun:
«Husk, du er min fra denne stund,
husk at du sank i huldras arm
og kom til liv ved hennes barm.
Du fikk mitt friske åndedrag
og jeg ditt hjertes varme slag!

AABB
Så lenge bygd er folketom
har huldra makt og herredom;
men hva jeg eier milevidt
skal også, Eivind, være ditt.»

AABB
Hun grep sin klare langelek,
og Eivinds trylledvale vek.
Han ble til is, han ble til ild
ved hennes underlige spill.

AABB
Det sitret mildt, det suste matt,
som høstens sukk i bladlaust kratt,
det rev ham atter hen med makt
i dansens ville hvirvlers takt.

ABB
og huldra var på ny hans brud.
Og se, da kom det ut av berg
i parvis skare dverg ved dverg.

AABBCC
I spissen skred en snøhvit rein
med broket krans om hornets grein,
og, ført av dverger, gikk dernest
en sølvskodd, kolsvart, rolig hest.
På den sprang Eivind lett og trygg,
men huldra steg på reinens rygg.

AABB
Da flagret ørn fra klippens ly
ved dvergers spill og gledesgny,
til klang av feler og av lur
sprang fjellets dyr av lyng og ur.

AABC
Han fulgte med i fjellets gang
der sølvet gror som tre på vang.
Der bryter dverger grein og blad
og hamrer beger ut og fat.

ABCC
En ljore er i fjellets tak
hvor lys går ned fra sol og dag,
og under skinner huldras hall
med klare stjerner av krystall.

AABB
Der henger sølvskjold i en krans
med underdeilig måneglans —
der er det godt å søke ly
når fjell er svøpt i vintersky.

ABCCDDEE
Han fulgte hennes buskap dit
den beiter helst ved sommertid.
Den går i kløver og i korn
med brandet skinn og uten horn,
den hviler i den grønne lund
med frodig, saftig blomstergrunn,
den drikker av den klare å
som lindeskyggen faller på.

AABB
Til vokter for den fagre egn
er satt de steile klippers hegn
som under friske rankers nett
vil falle duftende og lett.

ABCC
Der sitter gauk og rødving bak
og stanser sine tungeslag
og lytter der i lauvets bur
til huldras lokkesang og lur.

AABB
Han fulgte dit der blålig bre
seg styrter over klippens kne.
Der ligger med den øde strand,
i dypet huldras fiskevann.

AABBCC
Der spiler ørnen sine fjær,
men den ser ingen svømmer her.
Der fisker bonden stranden om,
men kroken er bestandig tom
skjønt huldra står på klippeblokk
og samler fisk i talløs flokk.

AABBCC
Som gnister av den røde ild
de springer høyt ved hennes spill,
de dukker til den dype bunn
og skyter opp med gull i munn,
de bringer fra den steile kyst
en edelstein til huldras bryst.

ABB
Han ble hos huldra år for år,
Hans bygd lå tom i all den tid,
og ingen vandrer søkte dit.

AABBCC
På veg og sti som var forlatt
der vokste no det tette kratt.
Den redde hare slo seg ned
i det forglemte arnested,
og bjørnen titt sitt bytte drog
til kirken i den ville skog.

AABBCC
Men endelig en kjølig høst
mens sukk steg opp fra huldras bryst
da stod på fjellet Eivind Bolt
og hørte øks i graneholt,
og atter på en stille dag
han skimtet røyk fra hyttetak.

AABB
Til slutning svevde over vang
de klare kirkeklokkers klang,
og sølvet skalv i huldras sal
ved dette bud fra Eivinds dal.

AABB
Med klokkeklangen trengte inn
en mektig lengsel i hans sinn,
og glemte minner kom med den
og åpnet sjelens dyp igjen.

AABBCCDD
Hans sjel var blitt en fjelldal lik,
der vår i snøen glemmer seg;
men kommer først et strålevell
med glød til eng og bakkehell,
da smelter snø, i bjørketopp,
om blomsten slår sitt øye opp,
og i et no, med ild, med makt,
står fram av mulmet vårens prakt.

AABBCC
Ved kirkens røst var huldras kunst
fortapt og været hen i dunst.
Den golde glimmerstein var våt
den lange dag av huldras gråt.
Hun hadde fra sin klippekrå
det gule lauv å stirre på.

AABBCC
Hun satt for Eivind som et lik
med stivnet bryst bak tåkens flik.
Han måtte bort, han måtte ned
der heimen lå ved elvebredd,
han måtte svale hjertets nag
i hytta med det sunkne tak.

AABB
Han gikk fra hals til fot i skrud
som skåret var av reinens hud.
Til heltesølvet om hans liv
var hektet brynestein og kniv.

AABB
Med strengeleik i skulderband,
med askeskaftet spyd i hand,
hans bilde liknet like godt
Brage og Tyr i Åsheims slott.

ABCC
En fremmed slekt var no nådd fram
i kratt og skog til Eivinds heim,
og intet øye kjentes ved
den kjempe som i dalen skred.

AABB
Ved kjente hytter møtte ham
kun redde blikk og hundeglam,
og barna fløy fra veg og sti
mens Eivind vandret taus forbi.

AABB
Her framleis står en bjelkehall
som har sett mange slekters fall.
Den står i ly av kjempetrær,
med steinhard vegg og kolsvart sperr.

AABC
Dit var det Eivind søkte hen
og fant sitt fedrehus igjen,
der satt han lenge mørk og stum
og stirret i det øde rom.

AABBCCDDEEFF
Men etterhånden ryktet gikk
med ord om Eivinds ferd og skikk:
Han gjorde grep med tolv manns kraft
i buesnor og bileskaft,
han for av sted på ski som vind
og hentet elg og reinsdyr inn,
han temte der den arge ulv
og slapp den løs på hallens gulv,
han lokket med sin strengeleik
den ville fugl fra gran og eik,
og strøk dens fjær og gav den mat
på snøen av sitt eget fat.

AABB
Og slo han strengen i sitt hus,
da klang den vill som elvesus,
og dog så klar og ren og øm
at sjelen vogget ble i drøm;

AABBCC
den hvilte snart blant rosers flor
og snart i dyp der draugen bor.
Men dalens eldste visste godt
det var den ekte huldreslått,
i den en svart, usalig makt
har sine skjulte snarer lagt.

AABB
Og Eivind var blant dalens folk
en fremmed gjest som mangler tolk
som fattig går med hjertets skatt
og er i mengden helt forlatt.

AABCDD
De fattet og de fulgte ei
hans tankers hemmelige veg,
den beste tone fra hans bryst
oppfattet de som trolldomsrøst,
de korset hvert et arnested
som Eivind hadde hvilt seg ved.

AABB
Og derfor på det kalde fjell
han vandret mangen vinterkveld.
Der stod han titt i måneglans
som i en søvn, med lukket sans.

ABBCCDD
Ved blomsterduft og fuglesang
og slo de tusen strenger an
på fjell, i skog, i bekk og vann,
og lot de fagre toner gå
til mangen sorgfull hjertekrå.
De gikk til Eivinds sterke bryst,
men løste dog ei sjelens dyst.

AABBCCD
De kalte ham fra heimens favn
som knuget ham med kval og savn.
Men atter lød det i hans sjel
en røst som ropte: «Bli og dvel,
der bjørkas grein seg luter lav
og skygger dine fedres grav,
seg senker over folket ned.»

AABB
Det var en stille, solklar dag
med skyfri luft og lerkeslag.
Da kimte det til pinsefest,
og templet bød hver mann til gjest.

AABB
I høytidsdrakt på kirkesti
drog folket Eivinds dør forbi.
Med senket blikk og lukket munn
gikk toget gjennom eng og lund.

AABB
Da slo hans hjerte atter blidt,
og fromt han fulgte deres skritt,
og med et smeltet bryst han kom
til sine fedres helligdom.

AABBCDEEFGHJ
Men Eivinds trinn i kirkens ly
ble fulgt av redsel og av gny.
Ved altret stod en isgrå klerk
med stola og med messeserk,
han slokket altrets kjerter ut
og sønderrev sitt høytidsskrud,
han kastet krusifikset ned
på menighetens hvilested,
han skred med hellig vredesmot
i kirkens gang der Eivind stod,
og ropte: «Vel Til evig tid
forbannet du som vandret hit!»

AABC
Og folket sank med skrik til jord
og gjentok lytt de bitre ord
lik ulv som hyler etter rov
lå kirken i den stille skog.

AABBCC
Men han som var så dypt forskutt
stod enno der et kort minutt.
Han grep i harm om spydets skaft,
men temte dog sin vredes kraft
og drev sitt spyd med odd og egg
i kirkeskipets bjelkevegg.

AABB
Der står til seine slekters gru
den sterke askestang enno.
Og Eivind gikk, mens folket gjøs,
av kirken taus og vergeløs.

AABCDD
Han stod på klippens steile brink
med utstrakt arm som til et vink,
og fjellnaturens vide rom
lå for hans føtter mørk og stum
som om det lyttet og gav akt
på tegnet fra hans herskermakt.

AABBCCDD
Da klang hans lur så full og klar,
og fjernt fra fjell kom dype svar.
Fra huldras hall lød dvergemål
som gny av kobber og av stål,
en selsom sølvglans lyste opp
fra sætervoll til fjellets topp,
og mørke klippers lange rad
lå dirrende i strålebad.

AABB
Og blendet som av nære lyn
stod dalens menn med hånd for bryn,
mens Eivind svant for deres blikk
og klangen over dalen gikk.

AABBCC
Hans fedres hus stod tomt som før
med sunket tak og lukket dør.
Men sagnet har dog våket der
og hvisket i de gamle trær,
og holdt hans navn i varetekt
og båret det fra slekt til slekt.


