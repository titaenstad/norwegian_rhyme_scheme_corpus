TAABCCB
ÅTTENDE SANG
Man sier vel ennu at fisket man ror
skjønt båten blir drevet med damp og motor
og garnet med vinsjen man trekker.
Men arbeidet krever jo ennu sin mann,
mens småbåten ligger, så holder han stand
om tungsjø om skvettgangen brekker.

AABCCB
Av køyen han haster når klokken gir lyd,
før dagningen tenner sin lysglød i syd
står kjelen på ovnen og putrer.
Han går ifra rommet før varmen får tak
og skubber av jollen de isnende flak,
og setter til sjøs mens hun hutrer.

AABCCB
Så måker han dekket for nyfallen sne,
og stuper seg valen til fyrlampen ned
til ildstripen freser i dampen.
Mens støvlen om foten er stiv som en kloss
så løser han trossen og kaster seg loss,
når jollen er festet til hampen.

AABCCB
Der sveiver han hjulet får låten i lag,
krær over seg hyren til stemplenes slag
og finner sin plass over rattet.
Det smeller og knatter i luvart og le,
og lyktene blinker så vidt du kan se,
mens ørene døves i skrattet !

AABCCB
Så strømmer da flåten fra våg og fra stø
i tusner de stamper mot straumvær og sjø,
om det også er ruskat med været.
I teiger er sjøen i draftet lagt ut,
så peiler han grensen mot fjellgard og nut
og finner den plass han skal være.

AABCCB
Når ilen er' funnet — så er det å dra,
mens dagslyset tendes så trekker han bra
og bløgger så fort som han vinner.
Det kvitner i havet av storskreiens buk
så får han om rekken det kostbare bruk,
mens det rødner om snedekte tinder.

AABCCB
Det lysner i luften og blåner om strand,
så vender han kursen og søker mot land
og sløyer og kaster ut sloet.
Mens måsene skriker og flakser omkring,
der snor seg om havet en solgyllen ring
mens knivsbladet farges av blodet!

AABCCB
Så selger han fisken ved kai eller jekt,
og sleper på garnenes dyngvåte vekt
som sprees og henges på tørken.
Men hjemme går bøterens spole som nål,
han bretter på garnet, tar maskenes mål,
med bruket fra veggen i dørken.

AABCCB
Og settgarnet bringes ombord i et elt
så går det tilbake til ile og felt
hvor stauren i kavlene fløtes. —
La mørkne om hav over klipper og strand,
fra sjøen tar solen farvel over land
og til sjøs skal de neste gang møtes!

AABCCB
Men spør du deg selv hvordan fanges så alt,
fra dypet i havet som ruller så kaldt,
i båten når sjøene vasker ?
Da først vil jeg nevne det settgarn de har,
fra telna til telna to favner du tar
i finhamp med tre tommers masker.

AABCCB
Så har vi da lina med angler i stropp
hvor fortaumen deler all storlina opp
en meter fra feste til feste.
Med krok nr. syv kan du bare slå til,
og egne for natten med lodde og sild,
men for dagen er skjellagn det beste.

AABCCB
Så har vi et redskap på lina nok lik,
men skilles fra denne, og kalles for snik,
den settes med loddstein på klakken.
Halvhundrede angler den har i sin snor,
den settes i havet, og trekkes ombord
med kleppen i storskreinakken !

AABCCB
Men snurpenotfangsten den venter vi på,
da kan du til feltet med loddkastet gå
og vite at trekningen gavner.
Du regner hvor fisken i flolaget står,
mens bruket i dypet til storfangst går,
du løser på armenes favner.

AABCCB
Så ror du ut noten når dybden slår til
og hever på telna de favner du vil,
til det menes at fangsten er inne.
Så fester du lina på spillet til strekk,
så fanger du både i pose og sekk,
og trekker det spillet kan vinne!

AABCCB
Og ønsker du midt inn i strevet en spøk,
så går vi en landliggedag på besøk,
i kveldingen går vi på runden.
I bua er kjentfolk, der får vi oss plass
hos halvkaren Ivar og høvedsmann Mads
med solstrålesmilet om munnen.

AABCCB
Det er hilsen fra hjemmet og hilsen igjen,
det er spurlag på dette, på hint og på den,
det er kaffe og røyk under praten.
Og så hygger vi oss, og lar timene fly,
og kjenner du Mads så skal han nok by
deg krydder til møljen på maten!

AABCCB
Men går du isteden i værets kafé
så skal du nok også få kjentfolk å se,
og høre at livslysten lever !
Der har de sin kaffe, sin nordlandske snakk,
der drøfter de fisket og røyker tobakk,
mens kokkemadamene strever !

AABCCB
I fiskerhjemstua hvor brevstellet er
der ser du de skriver til dem de har kjær,
så barske de streker og staver.
Men inn bak den værbitte, solrøde hud
der binder de kranser for mor og for brud
med roser fra hjertenes haver!

AABCCB
Her hekker i berget de tusner av fugl,
hvor lunden har gravet og boret seg skjul
langs nykenes revner og hyller.
Den sitter i ura og rugger seg litt
med krage om halsen, i kjole og hvitt,
mens havet i tangvasen skyller.

AABCCB
Med regnbuenebbet den peker omkring,
den gnir seg på låret og spiler sin ving
og gjør seg en tanke om været.
Og er det nordvesten, da slår den sin leir
i bukten ved klippen rett ned for sitt reir
og nebbes i tukt og i ære.

AABCCB
Men er det sydvesten da stormer den bort,
det bruser i været av snehvitt og sort,
da akter hver fisker på tegnet.
Når skodden så driver om tinden sin flukt
og havsbåren presser mot fjære og bukt,
da er den tilbake med regnet !

AABCCB
I mai er den kommet, og feier sin dørk,
den flykter en høstkveld når natten blir mørk
og ingen vet hvorhen den jager.
Bort flyr den mot havet, tar sommeren med,
så seiler en havørn på vingen så bred,
og så er det mørketids dager !

AABCCB
Vel sitter her ennu en stund i vårt fjell
en gaule, en rødneset, høybenet kjell,
mens sæingen blir for bestandig.
Men ærfuglen, kjære hvem glemte vel den,
hvor fant du i havet en likere venn
så rent overmåte forstandig ?

AABCCB
Her bygger man reder langs hagen i rad,
når ærfuglen hekker da kommer hun glad
og vralter, og ser hva som duger.
Og stanser hun så ved en høvelig plass
så sprer den sin dun i sin taremadrass
de uker hun ligger og ruger.

AABCCB
Men har så hver husstand sitt svarteste får
så har vi da skarven så svartmalt han står
forsluken og grådig til kråsen.
Men rundt omkring båten går alke og and,
mens ekallen ringer om halsen sitt band,
og i luften går terna og måsen!

AABCCB
Et eventyrland er vårt nordland blitt kalt
hvor solvognen ruller sitt hjul overalt
med gjenskinn i klipper og nyker!
Og se dem så dekket av vinger og fjær
når fiskmåk og krykje har samlet sin hær
og flokken om steinraet stryker !

AABCCB
Ja løsner så berget sitt vingede skred
og storflokken styrter fra fjellveggen ned
med småbåter like innunder
Med englenes hærskarer liknes da må
de fjærede skarer som skygger det blå
det talløse himlens vidunder !

AABCCB
Men inne i fjæren all vinteren lang
der vugger det svaner i grunnenes tang
så vannliljehvite de dukker.
Med halsen så rett som et lys imot sky
de jodler og hilser hver morgen på ny
det gry som på snetinden slukker.

AABAAB
Om kunsten her ute i denne vår trakt
er intet og litet til dato blitt sagt,
hvis det ikke til kirkene hører.
Det høver jo gjerne, og det står ved makt
at omhu og flid er på kirkene lagt
i treskurd med form og kulører.

AABCCB
Ja, bedre enn toner og salmer av Blix
var Værøyakirken med sitt krusifiks,
utskåret av Henning von Heide.
Mens Rode og Dreier med talløse ting
har drysset sin kunst over leden omkring
som viser hva knivsodden greide.

AABCCB
Men tenk så naturen med himmel og hav
den risset vår eventyrtegner av
romantisk og fjernt som et hilder.
Med svaner og solharper stemmer han an
hvor sjørosen folder seg ut over vann,
og ut i hans herlige bilder !

AABCCB
Der sitter på fluberget tusner av fugl
med kvitmåsen ytterst i form av et hjul,
mens inni står skarven og blunder.
Det står som et gyngende blomstersyn
som folder seg ut imot havlinjens bryn,
et eventyrlandets vidunder !

AABCCB
Men den som tok landskapet slik som det er
med sne over fjellet og båter i vær,
det var Gunnar Berg fremfor alle.
Han kjennes på luften, den slørete dis
med blåner om fjellet og solglimt i is,
han må vi vår mester vel kalle!

AABCCB
Han malte og båten som mest har vår gunst,
som bærer de reneste linjer av kunst
som bølgene noengang pløyet !
Dens strømlinje tar han fra hals og til ror
og legger den inn i en skumsløret fjord,
og buer dens seilving for øyet !

AABCCB
Du kjenner hvert taugverk med vanter og skaut
med penten i stamnen når skipet går baut,
og med seglstekken puttet i hullet.
Eller se den i fjæra med masten tatt ned
med farger om ripen i drømmende fred
i søvn på sin fjærstein og rulle.

AABCCB
Den drømmer kanhende om alvor og dyst,
som daglig den kjempet om denne vår kyst
for livet, for æren og føden !
Snart synker den ære, før ble den da brukt.
Nå hviler den mest i den sandkvite bukt
og luter sin stavn imot døden.


