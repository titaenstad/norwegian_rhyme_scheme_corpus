TABCB
I SINS ØRKEN
Egypternes stridsmakt er knekket,
og Faraos tross er brutt,
svøpen er falt av hans hender,
og trellens skjensel er slutt.

ABCB
Hebreerne hviler ved stranden,
hver byrde er lesset av,
lik sorgløse barn som leker,
uhindret av dagens krav.

ABCB
En fest er hver morgen som rinner,
og natten er sval og lind,
den vever de slumrende tanker
i drømmens féverden inn.

ABCB
Ti hvilen er himlens gave
til den som er modig og trett
en engels kjærtegn er drømmen,
og leken er barnets rett.

ABCB
Guds godhet l1yser i smilet,
gir sol over strid og strev.
Og trangen til fest og til frihet
er menneskets adelsbrev.

ABCB
Men hvilens dager har ende,
ti fest og lek har sin tid.
Ei lenger får Israel dvele,
men fremad til savn og strid.

ABCB
Og folket må ordnes til oppbrudd
fra seirens besungne strand,
ti lang er veien som venter,
og fjernt er det lovede land.

ABCB
Og atter må folket undres:
hver dag som de vandrer frem,
kun øker den store avstand
fra deres og fedrenes hjem.

ABCB
Fra ørken til ørken de vandrer
hvem aner til hvilket gavn.
Hver dag er mettet med møye,
hver time med sult og savn.

ABCB
Og uke er føyet til uke,
og mil er lenket til mil
ved Sivhavets vennlige bredder
de samles til rast og til hvil.

ABCB
Og vestenfor havet de skimter
i soldis Egyptens land,
hvor fedrenes rygger krøktes
i armod og slavestand.

ABCB
Men henrundne dagers trelldom
og byrder og tårer er glemt
forstummet er takkens toner,
til klager er hjertet stemt.

ABCB
De henrundne dager var bedre
egypterne gav dem dog brød
men håbløs er ørkenens tomhet,
her truer den visse død.

ABCB
Og Sivhavets bølger ruller
langsomt mot strandens grus,
og folket hører sin gravsang
i bølgens tungsindige brus.

ABCB
Og ørkenens nakne klipper
som gravmonumenter skal stå
og vidne for kommende slekter:
her måtte Guds folk forgå.

ABCB
Og leiren gjenlyder av klager
fra morgen til sol går ned.
Dens kolde ånde forjager
selv nattens stillhet og fred.

ABCB
Den senker hver høyreist panne,
den slukker hvert smil på kinn 
den sløver den gamles vilje,
forgifter den unges sinn.

ABCB
Som tusen piler den rammer
Guds tjener i hjertets grunn.
Men taler han folket til rette,
han egger dets harme kun.

ABCB
Hvorfor førte du oss i døden?
Du sviktet ditt store ord,
å føre oss ut til frihet,
og hjem til fedrenes jord.

ABCB
Da kaller Moses de eldste
og gir dem tilkjenne Guds vei.
Vit dog, deres klage krenker
Jehova — og ikke meg.

ABCB
Jeg er kun hans ringe tjener
som lyder hans lov og bud.
Vær viss, hans miskunn vil mette
det folk som er valgt av Gud.

ABCB
Men Herren i strenghet tukter
den tijener som farer vill.
Alt som er hårdt må bøyes
og lutres i prøvens ild.

ABCB
Så sant dere Jehova vil tjene
i hjertets tillit og tro,
hans hånd skal fri dere fra farer
og føre dere trygt til ro.

ABCB
Og da — mens de ennu lytter
i taushet til Mose ord,
det er som usynlige krefter
beveger ørkenens jord.

ABCB
Og se! Guds herlighet lyser
som flammende ild i øst
og Moses hører med beven
fra skyen Jehovas røst.

ABCB
Så taler Moses til folket
det ord som Herren ham bød:
Hver morgen skal folket finne
på marken sitt daglige brød.

ABCB
Hvor andre må så og høste
og samle i lader og hus,
skal Israels barn uten møye
sanke i kar og i krus.

ABCB
Og folket i år og i dager
fikk sanne hva Gud har sagt
hver morgen på ny de finner
Guds rikdom på marken lagt.

ABCB
Så skal de for alltid vite
at Herren er Israels Gud —
at han vil vokte og verne
den minste som lyder hans bud.


