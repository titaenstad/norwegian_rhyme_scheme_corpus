AABBCCDD
Hinsides Jordan, hvor Døperens tale
fordum gav klang i kløfter og dale,
der, hvor han modig som kjempen stod
og manet med kraft sitt folk til bod,
ei langt fra den borg, hvor livet han gav,
og vindene sukket i gress på hans grav,
der gikk nå hans Mester, til døden viet,
blandt øde klipper som rundt ham tiet.

AABBCCDE
Der søkte han sannhetens dybder å klare
for sin svake, famlende venneskare.
Han sådde den sæd, hvis frukt skulle bølge
fra slekt og til slekt i årtuseners følge;
han tente den lovsang, som sterkt skulle tone
fra pol og til pol, fra sone til sone;
der staket med korset han veien ut
for villfarne skapning til nådens Gud.

ABAB
Jaget som vilt av de rasende prester,
fremmed og fredløs på fedrenes jord,
langt fra Jerusalems strålende fester
søkte han ørkenens ensomme spor.

AABCDB
Ensom? — Akk nei, også herute flokket
folket seg om ham, så nesten de tråkket
hverandre til døde. Og skjønt han var trett,
trett av den slekt som søkte sitt eget,
trett av det folk, som sitt kall hadde sveket,
var han dog alltid til hjelp beredt.

ABBAC
Hans hjerte blødde ved folkets kår:
utsuget og narret av griske hyrder,
bleket av savn og bøyet av byrder,
vansiret av laster, sykdom og sår,
tvilende, trællende, blindet og sløve.

ABCC
Visst var han trett av hat og bedrag,
men glemte, for folket, sin egen sak.
Hvor var han glad og vel tilmote,
når svakeste siv han fikk bragt på fote.

AABBCC
Aldri så myk og bløt var hans røst,
som når usleste kryp han fikk bringe trøst.
En dag da han stod omringet av slike
og syntes i ett og alt deres like,
spurte med hånsmil en fariseer:
«Når kommer ditt rike, o Nasareer»

AABBCCEE
Svaret falt hvast, det bet som stål:
«Mitt rike, rabbii med annet mål
enn ditt må måles. Mitt rikes norm
er ei kappens snitt, ikke skallets form.
Der ropes ikke: se her! se der!
det glitrer ikke av spyd og spær;
der høres ei larm av trommer og horn,
men lydløst det vokser som aks av korn.

AABB
I lønndomsfull jordbunn det spirer og spretter,
grønnes og gror i dager og netter,
rinner som treet av frøkornet opp,
løfter mot himlen sin kronede topp.

AABC
Med enhetens lov i formenes mylder
det vokser og vokser, til jorden det fyller,
brer uten grenser grenene ut,
gir skygge i solskinn, gir ly i sludd.

ABBA
For hjemløse fugl med blødende bringe
flyter dets safter, modnes dets frukt,
og stolteste ørn på dristigste flukt
mot kronen senker sin sterke vinge.»


