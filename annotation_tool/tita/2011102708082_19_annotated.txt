TABAB
HAVEN
Imorges var trærne blitt våte,
og mulden bar duft av regn.
Og mulden — det var som en gåte
bar duft av min barndoms egn.

ABAB
Min sjel fikk et pust fra den have
hvor jeg var en prins som gutt.
Der kunne jeg klatre og trave
fra daggry til dagens slutt!

ABAB
Langs elven gikk bronsestakittet.
Der stod jeg når sol gikk ned
og drømte og lengtet og tittet
og hatet min haves fred.

ABAB
På elven fløt slanke snekker
som skulle en tur på fjord.
Men barnet har lengsler som rekker
utover den vide fjord.

ABAB
Og høyt i den store kastanjen
i høyde med byens spir
der kunne jeg speide til Spanien
og lenger, ja til Algir!

ABAB
Men nå — kan jeg fly over byen
med motor og larm og gny,
og ikke engang fra skyen
ser jeg så langt på ny.

ABAB
Så gikk jeg til haven imorges.
Jeg tenkte: Nå står dens trær
med bristende knopper og våres
i dette velsignede vær.

ABAB
Nå kjenner jeg verden så vide,
men intet i den er mitt
så nå er det kanskje på tide
å søke tilbake til sitt.

ABAB
Men intet av det var tilbake
som kunne ha bragt meg trøst,
ei plenen jeg pleiet å rake
for løv i hver gyllen høst,

ABAB
og ikke de hengende piler
og huset som stod for fall.
Der stod en garasje for biler
hvor hestene hadde sin stall.

ABAB
Og bronsestakittet var revet.
Der løp nå et plankeverk
hvor engang min drøm har levet
og lengtet seg skjønn og sterk.

ABAB
Og duften fra elven var ille,
det luktet av røk og fabrikk.
Fra gaten som engang lå stille
hvinte det vilt i en trikk.

ABAB
Jeg skjenker mitt hjerte en gave
i duften av muld og regn —
en drøm om min barndoms have
med plener og hekk og hegn

ABAB
og blomster som vugger og neier
med kalker av dugget gull.
For alt jeg i verden eier
er duften av regnvåt muld.


