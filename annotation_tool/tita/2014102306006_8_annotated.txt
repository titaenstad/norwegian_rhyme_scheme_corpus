ABAB
Jeg ligger stille og hører blesten
og hører regnet på husets tak,
det er min elskling, det er sydvesten
som nå igjen legger skogen strak.

ABAB
Men all hans vold er den rene lise
for den som kjenner ham slik som jeg;
hans slag er kjærtegn, hans larm en vise
mens dypt han svinger min vuggemei.

ABAB
I denne larm har min lykke hjemme,
i dette sus fant mitt hjerte fred,
i denne sang fikk min lengsel stemme
nå har jeg bare at synge med!

ABAB
Hvor godt at vite at tiden renner
og livet glider mot dødens hav,
at sorg og lykke omsider finner
et møtested i den stille grav.

ABAB
Hvor godt at tenke seg måneskinnet
om natten utøse gylden fred
på disse tuer, hvor bare minnet
i vinden hvisker om hva vi led!

ABAB
O hvor ugripelig livets glede
blandes i tingenes mørke strøm,
flyktende glimt av gull hernede,
blot til at fange i dikt og drøm!

ABAB
Aldri til helt å ta og eie
alltid så nære som sagnets skatt;
favnet et nå på lystens leie
flyktet som hind i sommernatt!

ABAB
Tankerne flakser seg snart til døde
her i sitt eget tankespinn,
seilte dog ut i morgenrøde
frie som falker på morgenvind.

ABCB
Verden, hvor er du full av gåter,
kverner som hav i klippering,
maler din must til lette fråder,
knuser din kraft til ingenting!

ABAB
Hjerte, hvor er du fullt av nykker,
tar etter alt du slapp igår,
gråter for det du rev istykker,
leker deg best med bråt og skår!

ABAB
Er du et barn foruten minne,
og verden, er du et dukkehus?
Jeg synes at alt som er herinne
svarer som latter i bølgebrus!

AABB
I alle ting er der en gnist
som bryter ut i brann tilsist,
et lys, en hete dypest gjemt,
av alle uten én forglemt.

AABB
Du står en dag og stirrer blind
og hører bare sus og vind.
Da lyser vårt en liten sten,
da taler klart en liten gren.

AABB
Og hele verden står i ild,
så bare du i den er til!
Da suser hav, da synger tre,
da skinner sol, da smelter sne.

AABBCC
Da taler alt med samme munn
fra bergets topp til havets bunn.
Det er et ord, det blir en storm
som favner alle veseners form,
og fyller alle tankers skrud:
Og det er gud, min gud, min gud!


