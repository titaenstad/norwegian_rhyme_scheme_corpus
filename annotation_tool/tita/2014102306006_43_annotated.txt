ABCB
da han skapte denne klode og ga den på sin flukt
dagen og natten til vinger
og gjorde at vi her i en brusende bukt
kan høre hvordan sfærene klinger.

ABAB
Jeg fanget en tone av bruset i mitt sinn,
den vokser med hver dag, og jeg kjenner
at når du med ditt vingesus rører dem, o vind,
da løfter seg mot himlen våre strender!

ABAB
Her står jeg nå atter hvor havet ruller inn
og fyller med sitt brus hele bukten
og vever hele strandskogen inn i et spinn
av skumperler, formet i flukten.

ABAB
Du tror at intet hender, at allting er som før,
når blott kreftene har lagt seg til hvile.
Men jeg sier deg, der bodde en ånd i dette slør,
og nå ser jeg den til arbeidet ile

ABAB
med knuppene i svøpet, med gresset fra ifjor
og med farvene som ligger i dvale,
med alt det rike liv som i Døyngbukten gror
og snart med lysets ånder skal tale!

ABAB
Her stråler det av himmel, her damper det av jord,
her vever alle krefter på sløret;
men her er også stedet hvor evigheten bor
i hvert sneglehus du legger til øret.

ABAB
Her møtes alle sfærer, her blomstrer hver vår
et utall av bittesmå stjerner.
De lyser som soler, og de likner på et hår
sine søstre i de himmelske fjerner.

ABAB
Og kommer du her tidlig, mens lyset holder på
å bygge opp en vårmorgens glede,
da kan du klarlig se hvordan himmelhvelvets blå
blir hentet opp av havet hernede!

ABAB
Ja her er Guds hus og her er himlens port,
og her vil jeg vente og våke
til alle mine uklare ord toner bort
i det første klare skrik av en måke.


