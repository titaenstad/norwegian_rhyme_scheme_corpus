TABCADC
MORGENENS ENGEL
Morgenens engel sprer sine purpurskimrende vinger,
svinger seg opp over himmelens rand og bestiger
vår klode.
Høyere mot klippene havets bølgeslag klinger,
og den irrgrønne ås
får et kobberskjær om sitt hode.

ABACB
Stille flammende skrider den frem og setter
sin fot av lys på ting etter ting hernede.
Alt får sitt åsyn igjen, tåkene letter,
og måkene strekker seg opp
fra de varme egg i sitt rede.

ABACB
Snart kan du se dem i flukten som hvite hender
famle hen over bølgenes mørkeblå rygger,
krummet til sprang mot ennu sovende strender.
Der, fra en orelund, flykter nå
de siste skygger.


