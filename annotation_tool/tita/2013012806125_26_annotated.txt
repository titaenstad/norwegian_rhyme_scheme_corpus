TABCB
SPANSK TEATER
Det er et teater bak fronten.
Natten står svart og rå
omkring en naken tribune.
Et søkelys settes på.

ABCB
I skyttergravs-projektørens
skjærende hvite ild
stiger en annen flamme
brennende stolt og vill:

ABCB
Menneskets trossige vilje,
kunstens kjempende ord
gløder i dette teatret
på Spanias blodige jord.

ABCB
Unge milits-soldater,
tusener slitte menn
føler ny tro i sitt hjerte,
før de skal slåss igjen.

ABCB
De er ikke lenger så ensom,
ødet er ikke så koldt.
Det som de hører fra scenen
vidner: at fronten ble holdt.

ABCBDEFE
Fjerne land og århundrer
sier det i sin sang,
Aischylos, Calderon, Schiller,
Pusjkin, Romain Rolland,
den frie stridende tanken,
rettferdets høye krav
kjemper usynlig med dem
i deres skyttergrav.

ABCB
Vi i vårt land er skånet.
Vi går i vår trygge fred.
Krev derfor mer av ditt hjerte,
fordi du ikke er med.

ABCB
Hjelp dine spanske brødre,
gi dem som takk din hånd.
De holder den fronten du tror på:
Menneskets frie ånd!


