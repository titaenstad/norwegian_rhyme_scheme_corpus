ABCB
En hall med mos på veggen
står høyt på Gyrisvoll.
Der inne sitter kjempen,
den alderstegne Koll.

ABCB
Og rundt om hviler egnen
så stille, så forlatt
som under falkens rede
det lydløse kratt.

ABCB
For gamlingen i hallen
er en illgjerningsmann.
Fra Koll den Grumme spredes
en redsel vidt om land.

ABCB
Ja, selv den røde kløver
som der på tunet gror,
er vendt til gru i sagnet
om hans blodsvangre jord.

ABCB
I sine unge dager
han lå i Østaskog
og lurte titt i skyggen
som et udyr på rov.

ABCB
Det rike kremmerfølge
gav skatt med gods og liv
der Koll med sine svenner
de svingte med spyd og kniv.

ABCB
Og siden da han festet
sitt bo på Gyrisvoll,
han bar mort alle granner
sitt harde avindskjold.

ABCB
Til tinget og til gilde,
i kamp og riddingsverk,
han var blant ville kjemper
den grummeste berserk.

ABCBDEFE
Hans våpen var en bile
med blodbegjærlig egg.
Når manndrap skulle øves,
da klang den på hans vegg,
og etter stakket hvile
den krevde blod igjen
og skilte mange fylker
ved de gjæveste menn.

ABCB
Men no er kjempen gammel
og hans kamptid forbi.
No hviler han som bjørnen
i lune vinterhi.

ABCD
Med skummel, furet panne,
lutrygget, herdebred,
på kubbestolen sitter
han i sin ensomhet.

ABCD
Hans hall er reist på bakken
med brede bjelkelag,
med arnested på golvet
og med røykhull i tak.

ABCD
To hundre lange vintre
på bakken alt den stod,
og no er sperreloftet
skinnende svart av sot.

ABCB
Der bjelkeveggen støter
til dette svarte loft,
en grålig bord om hallen
er malet bredt og grovt.

ABCB
Der slynger Midgarsormen
i bukt og ring sin kropp,
og av dens knuter strekker
seg Fenrisulven opp.

ABCBDEFE
Ved høysætet henger
det tunge våpenskrud,
på langbenken ligger
den svarte bjørnehud,
og over dette leie
er stilt som på en vakt
den brede kjempebile
med rust og støv belagt.

ABCB
Et skummelt øde ruger
i denne bjelkehall
der no berserken eldes
og luter mot sitt fall.

ABCB
Som gubben selv står hallen
på bakken aldersgrå,
og Koll den grummes indre
er mørkt som hallens vrå.

ABCD
Ti med hans ville styrke
er motet veket no,
og fra hans kamptid stiger
en redsel i hans hu.

ABCB
Han teller alle kjemper
som bilen hogde ned,
og dveler lengst ved Ølver
som søkte ly og fred.

ABCB
Han minnes bjørkeskogen
der tingkretsen står,
og der den gamle Ølver
ved natt fikk banesår.

ABCB
Han minnes kjempens varsel
da han i kretsen falt:
«Min hevner kommer sikkert
i storm fra Vestersalt.»

ABCB
Og derfor Koll må beve
når blåst går over vang,
og lytte etter bilen
om da den vil gi klang.

ABCB
Da skotter han mot stålet
og gruer for dets kraft
og våger ei å legge
sin hånd på bilens skaft.

ABCBDEFE
Ved natt når veggen knaker
da våkner han på stand
og holder opp mot bilen
den røde tyribrann
og griper så til hornet
og drikker øl og mjød
og støter vilt med spydet
i arnens dunkle glød.

ABCBDEFG
Og i sin rus han stirrer
med blikket tomt og slukt
på Fenrisulvens kjeve
og på Midgardsormens bukt,
inntil han atter synker
mens arnens ild går ut,
i fæle morgendrømmer
på den svarte bjørnehud.

ABCB
Så sitter Koll den Grumme
fastmanet i sin hall
og eldes og fortæres
og luter mot sitt fall.

ABCB
Ved dag og natt på bilen
med angst han vil gi akt,
men bilen henger stille
med rust og støv belagt.

ABCBDEFE
No er det høst, og stormen
går i den dunkle kveld
henover Gyrisvollen
med kast fra skog og fjell,
i hallen sitter kjempen
og lytter fryktbespent,
og atter er hans øye
mot bilebladet vendt.

ABCB
Og hør, da klinger stålet
igjen på gammel vis
og hogger løs fra veggen
den brune furuflis.

ABCD
Da farer gjennom kjempen
en gnist av fordums mot.
Han griper atter bilen
som tørster etter blod.

ABCB
Da buldrer det på døren,
men ei med stormens drønn.
En viking står der ute:
det er Alv Ølversønn.

ABCB
Han bryter inn i hallen,
en veldig, mørk gestalt
den seine hevn er kommet
i storm fra Vestersalt.

ABCB
Før Koll kan løfte bilen
har hevnen grepet den,
og susende den svinges
av Alv til hogg igjen.

ABCB
Mot gubbens nakke prøves
hans eget hårde stål.
Hans ville hode ruller
i arnestedets bål.

ABCD
Så stiller Alv ved veggen
branner og bluss i rad,
og snart er alt i lue
der kjempegubben satt.

ABCB
Vidt over bygda faller
et skjær fra Gyrisvoll,
og som det siste gjenskinn
er dalens sagn om Koll.


