TAAA
SORIA MORIA
Just her må byen ha et filmens slott,
og navnet ikke være Torshaug kort og godt,
men Soria Moria — fjernt og stjerneblått!

AAA
Fra glansen øst og vest for solens gull
og mann i månens blanke smilehull
tas lyset inn med filmens tryllerull!

AAA
Og det skal senke sine stråler her,
at vi må være eventyret nær
iblandt når dagens byrde blir for svær.

AAA
For disse strålene er verdens eget lys!
Og fattet sitter vi og ser det, uten gys,
at hele jorden kommer reisende til bys.

AAA
Den ganske jord med sletter, berg og hav,
fra ørkenen med strutsene i trav
til vidda der en renflokk beiter lav.

AAA
Bestandig skiftende fra sted til sted,
fra tid til tid, går filmen som et skred
1i unge sinn og river drømmen med.

AAA
Fra Metropolis' babelsbygg mot sky
til tømmerkoja under granens ly,
nomadens telt, kasernen i vår by.

AAA
Og gjennom menneskenes rare liv
fra slagsmål mellom mann og mann på kniv
til ydmyg elskov mellom sinn som unge siv.

AAA
Og hele menskehetens lange gang,
snart smått og tungt, men snart i forte sprang,
snart spredt, snart fylket om en merkestang.

AAA
Og alle tider går oss flimrende forbi
fra før vår klode hadde vei og sti.
Så rikt et eventyr kan filmen gi!

AAA
Ja, Soria Moria. Øst for alle ting
og rett i vest der Melkeveien gjør en sving
men lettest når man det med Sagene ring!

AAA
Litt utenfor folkeskikken, ja!
Men ellers ligger det ganske bra!
Og alt skal heller ikke Centrum ha.

AAA
Just her i øst hvor mangt er grått i grått
kan trenges slikt et fagert drømmens slott,
men ei til lyst og ei til glemsel blott.

AAA
laften da her lukter kristenblod
fra digre troll som sikkerlig må bo
i sogn langt vest for Bentsebro

AAA
bør leiligheten nyttes til et ord:
Vi også elsker byen, hvor vi bor,
og den skal også her bli smukk og stor!

AAA
Og det skal Soria Moria hjelpe til.
Vår skjønnhetstrang skal i dets lyse spill
bli smidd til våben, slik som jern i ild.

AAA
Vi ser jo litt til livet her og der,
har vinduer til gata noen hver
men vinduet til eventyret det er her!


