ABCB
Salig er den hvis synd er forlatt,
salig i Gud alene.
Salig er den som uten svik
vandrer Guds vei den rene.

ABCB
Lenge jeg taug, og livets saft
svant som ved sommerens tørke.
Gammel jeg ble, og dagens lys
sluktes i nattens mørke.

ABCB
Da jeg bekjente min synd for Gud,
hørte jeg ord så milde.
Livlig i ørkenens glødende sand
åpnet seg livets kilde.

ABCB
Gud er mitt skjul, min trygge borg,
Gud er min eneste lengsel.
Fuglen som blør av tusen sår,
løser han mildt av fengsel.

ABCB
Byrden han løfter fra trett manns rygg,
trellen for åket befrier.
Salig enhver som tålsom og tro
etter Guds frelse bier.

ABCB
Salig er den som uten svik
trofast hans lov vil lyde.
Han skal få bo i trygghets land,
evig i Gud seg fryde.

ABCB
Syng, dere rettferdige, jubler med fryd !
Syng til Jehovas ære
Han vil i miskunn dag etter dag
veien til livet dere lære.


