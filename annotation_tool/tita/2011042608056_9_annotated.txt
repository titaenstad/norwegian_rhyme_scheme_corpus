ABAB
Jeg er ferdig, Herrel Hvorfor leve?
Livets byrde lenge nok jeg bar?
Ta den fra meg! Hvorfor vil du kreve
det en ussel synder ikke har?

ABAAB
Lukk mitt øyel La min sjel få hvile.
Alt er håpløst, alt er tapt og spilt.
Hvorfor skal jeg lenger fredløs ile,
jages land og strand av hatets pile,
som en skyldner, som et dødsdømt vilt?

ABAC
Akk, jeg vet det  jeg er ikke bedre
enn de andre som i striden stod.
Jeg har tapt, som alle mine fedre,
jeg, som de, forgjeves alt forlot.

ABAAB
Nå som før er Herrens aker øde,
fåfengt vi for folkets lykke stred.
Hva vi sådde gav oss ingen grøde,
hva vi plantet visnet kun og døde
torn og tistler spiret av vår sæd.

ABAB
Og hva var vel Karmels stolte seier?
Kun en drøm, kun blendverk og bedrag. 
Folket er det samme! Ingen eier
mot og makt å stå i Herrens slag.

ABAAB
Feige og med drukne, slappe sanser,
Herrens folk er blitt en trelleslekt, 
blinde inn i dødens natt de danser,
snart Jehova, snart de Baal bekranser,
krummet, sløvet under åkets vekt.

ABAB
Landets lover av en skjøge skrives,
folkets konge er en kvinnes trell;
av en bande usle narrer drives
landets barn, det stolte Israel.

AAAB
Syndens gift i barnesjeler senkes,
landets ungdom visner,  uskyld krenkes,
urettferdighet om tronen benkes 
all ting ødes under løgnens tegn.

ABAB
Herre, er der grenser for din viden,
var der ikke visdom i ditt kall?
Hvorfor lokket du meg ut i striden
når dens frukter kun ble skam og fall?

ABAAB
Ikke folket, mens dets herskerinne
fikk ved Karmels seier glans og gavn. 
Tifold sterkere enn noen sinne
raser nå hin onde, frekke kvinne
tifold verre hånes nå ditt navn.

ABAB
Skal din fiende din ære skjende?
Makter ei din styrke hva du vil?
Er vi uten håp i vårt elende,
er vårt liv kun blinde krefters spill?

ABAAB
Eller er ditt hjerte fylt av harme,
har for alltid du ditt folk forlatt ?
Vil du aldri mere deg forbarme
over Israel, det usle arme,
som forsmekter i sin jammers natt?

ABAB
Å, så ramme også meg din vrede.
La meg dø! Ta fra meg livets ve.
Hvorfor skal jeg jordens grønnsvær trede,
hvorfor skal jeg solens stråler se?

ABAAB
Du har mettet meg med sorg og møye,
du har plantet torner på min sti
Akk, forgjeves ser mitt trette øye
etter lys og støtte fra det høye. 
Ingen hører alting er forbi.

ABCB
Bak vestens fjerne høyder
går solen gyllen ned,
og senker over jorden
den store, stille fred.

ABCB
Mildt gjennom ørknen leker
den lette aftenvind.
Så vies det store øde
til nattens taushet inn.

ABCB
Den trette Herrens tjener,
i ly av buskens gren,
har lagt sitt trette hode
til ro på markens sten.

ABCB
Og selv om døden nøler,
dens bror, så taus og mild,
dog kysser den trettes panne
og lukker hans øye til.

ABCD
Velsignet være søvnen,
den himmelengel god,
som kveger sinn og tanker,
og gir den forlatte mot.

ABCB
Den stenger stormen ute
og lukker freden inn
og tryller kjærlig en rose
på smertens bleke kinn.

ABCB
Han kommer, søvnens engel,
fra himlens skjønne land,
og vokter i ørknens stillhet
den trette, slagne mann.

ABCB
Lykksalig englen smiler
ved heltens trygge blund.
Hvem tolker englens tanker,
hvem fatter smilets grunn?

ABCB
«Du helt, av Herren kåret,
nå er din styrke brutt.
Du ser kun redslens syner,
og tror deg selv forskutt.

ABCB
På Karmel kongens dommer,
idag er visnet løv;
fornylig en ørn i luften,
idag et kryp i støv.

ABCB
Et menneske?! En gåte
Et kraftens veld — et ord!
En himmelånd i lenker,
en gudesønn av jord! 

ABCB
Med evighetens flamme 
uslukkelig i bryst,
og dog kun et pust i natten, lå
en drøm på tidens kyst. 

ABCB
Det gransker livets lønndom,
og nærer livets brann,
men selv det av døden tæres
og vakler på gravens rand.

ABCB
Det lodder tankens dybder
for egen skjebne blind;
det tenner sannhets lue
selv snørt i løgnens spinn.

ABCB
Med skapningens beundring,
og med all verdens gull,
et menneske er dog fattig
som ormen dypt i muld.

ABCB
Og eier det enn intet,
går ene det sin vei,
foraktet av de andre,
dets rikdom måles ei.

ABCB
Det er en ensom tone
i verdens gråt og gru,
som skjelver gjennom vrimlen
og dør i neste nu.

ABCB
Det er en gyllen harpe,
hvis toners brusen går
så langt som stjerner lyser,
så langt som himlen når.

ABCD
Du Herrens helt, som sover
forsagt i ørknens skjød,
din styrke var et under,
selv dødens makt du brøt.

ABCB
Dog kun med rene øyne
en skapning skuer Gud.
Kun den ham villig lyder,
får gå som Jehovas bud.

ABCB
Men hvem er villig funnen??
Hvem er for ham vel ren?
Selv du av syndens ånde
i hjertets grunn har mén.

ABCB
Snart overmot, snart feighet
forvirre kan ditt sinn;
så mistet du din styrke,
så ble du svak og blind.

ABCB
Men stille kun. Hans godhet
vil sprede sorgens sky.
Ditt trette øye skal skue
hans ansikts lys på ny.

ABCB
Sov kun! En jordens borger
må dele jordens kår.
Snart skal hans vei du kjenne,
og snart hans time slår.»

ABCB
Elias sover. Sover. 
Den sterkeste er trett.
Ei var hans dagverk ringe,
ei var hans byrde lett.

ABCB
Han sover og han våkner,
og sover atter inn.
Så kveges hans trette lemmer,
fornyes hans sjel og sinn.

ABABC
Nattens ånder lydløst viger.
Morgenrødens flammeskjær
over østens bjerge stiger,
dagens komme, fjernt og nær,
som en hymne det forkynner.

ABCDEFFDE
I sitt rike herskerskrud
dagens dronning stiger ut
av sitt purpurleies hynder,
Dette smil gjør gull av stener
og av ørknens tørre sand,
kløfters hvelv til kongehaller,
duggens dråper til krystaller
strør i ørkenbuskens grener
diademers perlerand.

AABC
Herrens tjener ennu nøler. 
Morgenrødens kyss han føler
på sin panne. Livets røst
vekker gjenlyd i hans bryst.

ABACDCD
Langsomt fra den hårde sten
står han opp, mens morgenvinden
stryker om ham frisk og ren.
Men hva hjelper morgenrøden
når i sjelen det er natt?
Og når hjertet, trett til døden,
føler seg av Gud forlatt? 

ABAB
For profetens øye breder
seg kun ørknens øde stier.
Ingen sang hans øre gleder,
ingen prakt hans sjel befrier.

AABBCDDC
Kun et ord har brent seg inn
i hans syke, mørke sinn;
halvt som våken, halvt i drømme
syntes han det lød fra ømme
englelepper, gang på gang:
«Opp, Elias! Nøl ei lenger.
Et og drikkl Du styrke trenger.
Veien du skal gå, er lang.»

AABB
Veienl Veien! — Daunkle ord
når av vei ei finnes spor.
Er vel kravet, at på ny
jeg skal inn i kampens gny?

AAB
Hvorfor kjempe? Skal jeg atter
stenkes til av hån og latter?
Er der enn ei skjensel nok?

AABB
Min tro var fast som bjergets fot,
da jeg min stille dal forlot.
For folkets nød, for Herrens krav
jeg grep profelens'tunge stav.

AABB
For hjertets trang, for livets lyst
jeg gjorde hårdt mitt unge bryst.
Til angst og nød, til strid og savn
jeg villig gikk i Herrens navn,

AABB
en tigger lik — fra sted til sted.
Jeg vaklet eii Som mann jeg stred.
For Herrens navn mitt hjerte slog.
Jeg gav ham alt  og alt han tog.

AABB
Nå står jeg arm som ribbet fugl
i ørknens øde uten skjul,
til døden dømt  og dog forlatt
av døden selv i livets natt.


