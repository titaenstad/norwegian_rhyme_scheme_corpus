TABCCAB
HENRIK IBSEN
Høyt i den frysende eters øde
rider en rytter, isnende hvit.
Menneske, vik fra de evige stjerner
Straffen skal storme fra frostbleke fjerner,
viljen og drømmen skal martres til døde
rid ikke dit!

ABCCAB
Anede templer med måneglødt-søyler,
domer av stjerner, altre av ånd,
rider han mot, den ensomme rytter.
Skalv der en lengsel mot snelandets hytter,
strammer han bare de blodige tøyler
hårdt i sin hånd.

ABCCAB
Videre må han, videre lider han,
truende, trossige, veldige sjel
Lykke og liv ble han dømt til å bøte:
bare en dødsmaskes marmor kan møte
dypenes isblikk; levende rider han
hesten fra Hel.

ABCCAB
Evig det store skal skapes i smerte
Alt skal du ofrelt Hva skal du når
Spør ikke, håp ikke! Bøy deg for kravet:
Atlantis blir nådd, når du synker i havet!
Ser du Jehova, o hungrende hjerte,
skal du forgå

ABCCAB
Men i sitt frysende favntak han kryster
lik av en lykke, i tryglende trang.
Blodet som brente, skriket i sjelen
stivnet; men stilt som en vårdrøm i telen
ånder et sus fra velsignede kyster,
Solveig, din sang.

ABCCAB
Videre, videre! Aldri tilbake!
Templene kaller... Rid, rytter, rid!
Å ensomme hjerte, som aldri har veket
aldri har bøyd seg for Bøygen og sveket,
strål med din kulde for oss som er svake,
herd oss til strid!

ABCCAB
Frysende skinner det store og sanne!
Varme har titt klekket øgler av nid!
Du dødning deroppe! Sumpen er lunken,
hat er på jorden, himlen er sunken!
Så merk da med offerets islys vår panne
rid, rytter, rid!


