TAABCCB
FJERDE SANG
Har du sittet på Øksnes ved Skogsøyas bredd
når veier og land ligger oversnedd
og stormen i husene ryster ?
Da smaker et rom deg vel dobbelt godt,
når fjordene ligger i brott etter brott
langs alle de værslåtte kyster!

AABCCB
Men helst skal du sitte en første-dags jul,
når stormkastet svinger om tårnet med ul,
til helg fra ditt stridbare virke.
Her satt der en gutt i de krigssvarte år
og lyttet til toner av hele den vår
som salmen har skapt i vår kirke!

AABCCB
For her under råhugde bjelkers hvelv
kan du finne tilbake til det i seg selv
som nettopp har hjemsted i salmen.
Her gripes ditt hjerte av hele det kor
som løftes på rytmenes deiligste ord
om barnet i krybben og halmen!

AABCCB
Da sitter du trygg selv i stormstøtets gys
og fyller ditt øye med alle de lys
som tendes langs benker og vanger.
Det bølger i toner og skyggenes spinn
og reiser en stjernebro gjennom ditt sinn
som lyser av liflige sanger !

AABCCB
For just som vi benkes som «hårdest beklemt»
blir «fryden i harpen» og skjønnest stemt,
så lyset i mørket kan brenne.
Så gleden kan speide i natten mot dag
og Gud over men'sket sitt velbehag
i harpetoner kan sende !

AABCCB
Men lenger mot syd i den gyngende sjø,
der ligger de nyker og vær ut i Bø,
som før var forvisningens ende.
Nå har hver mann sin båt og sitt hus og sin trygd,
så vel neppe der finnes langs havet en bygd
som bedre kan lagnaden vende !

AABCCB
Her er det polarfrontens elinger slår
sin kulde i strømvannets floder som går
sin nordvendte evige vandring!
Men selv midtvinters dag strømmer havdypet stilt,
og om vindrossen visper i sjøene vilt,
er i dypet der liten forandring !

AABCCB
Inn fra stupbratte egga fra bankenes rand
står de drivende stimer av fisker mot land,
for i strømvannets evjer å gyte.
Og da møtes de båter på hav og i vær,
og velstanden rykker den fiskende nær
med lever og tran i hver gryte!

AABCCB
Men går stormen en landliggedag for frisk,
og fiskeren sløyer og henger sin fisk,
mens garnbruk og liner skal bøtes,
da sitter mot kveld han så stilt i sin bu
og hører på havsus om fallgard og flu
til hjertet med salmene møtes!

AABCCB
Da samler og ofte om rorbuas bord
en høvedsmann hele sitt mannskap til kor
med boken og hjemlige salmer.
Da stiger i sinnet en lengselens sang
fra landet hvis blomster er tare og tang
til kyster med brusende palmer !


