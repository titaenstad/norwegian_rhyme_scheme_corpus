AABBACDDC
Som en bondes våkne øye
følger grødens modning nøye,
så han kan i rette tid
høste frukten av sin flid —
sådan følger fra det høye
Herren selv sin sæd på jord.
Og han kjenner årets tider,
vet så vel hva høsten lider,
vet hvor langsomt sæden gror.

AABCC
Og i rette tid han høster,
og i rette tid han trøster,
aldri et minutt for tidlig,
aldri et minutt for sent,
hva enn jordens barn har ment.

ABABCDDC
Ingen bønner, ingen tårer
kan forvirre Herrens blikk,
hverken vismenn eller dårer
kan forandre Herrens skikk.
Ti rettferdighet og nåde
er hans trones trygge grunn
hvorfor han i rette stund
løser oss vår skjebnes gåde.

ABBACDCD
Så for Gosens treller slår
endelig den store time,
da av dag den første strime
tendes over sorgens år.
Nå har folket lært det ene,
gjennom skuffelser og sorg,
at Jehova, han alene,
er all frelses faste borg.

AABB
Gang på gang Egyptens glans
blendet deres syn og sans
gang på gang de bøyet kne
for en gud av sten og tre.


