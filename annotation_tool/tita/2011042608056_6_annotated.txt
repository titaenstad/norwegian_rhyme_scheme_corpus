ABBCDCEDE
Akk hvor lenge, akk hvor lenge
varer ennu Herrens vrede?
Døden for enhver er rede.
Hva er dette?! — Redselsslagen
plutselig Obadja stanser. 
Ser jeg syner midt på dagen?
Har den siste tids elende
min forstand og mine sanser
svekket? — Ser jeg rett kan hende?

AABCC
Ja  det er ham! Gud, han kommer!
Solen om hans panne flommer!
Han går rank og fast som før,
kappen, staven, alt jeg kjenner,
harmen i hans blikke brenner. 

AABCDCD
Skjelvende Obadja kneler 
bøyer seg til jorden, mæler:
«Er det deg, Elias, Herre !
«Ja det er. Gå straks tilbake,
si din konge, jeg er kommen
«Akk, Elias, skån meg, svake.
Skån meg! Kjenner du ei dommen?

AABB
Kongen har på hvert et sted
menn og kvinner tatt i ed:
Den som finner deg skal brenne,
hvis han slipper deg av hende.

ABACBC
Når nå jeg ditt budskap bringer,
og vi kommer her tilbake,
og så du på åndens vinger,
båret er, vi vet ei hvor,
så må dødens slag jeg smake,
for jeg sviktet hva jeg svor.

ABBA
Skån meg! Bitter var min strid.
Jeg har syndet jeg som andre;
dog  det var min lyst å vandre
på Guds veier all min tid.

ABAB
Og når Jesabel lot slakte
Guds profeter allevegne,
hundreder av dem jeg bragte
bort til trygge, skjulte egne.

AABBCDC
Ja til denne dag jeg skjuler,
femti mann i tvende huler,
og med eget liv i fare
søker jeg dem å bevare
og befri fra hungersnøden.
Derfor, skån din ringe tjener
jag ham ikke nå i døden.

AABB
«Gå, Obadja!l Bring mitt bud
til din herre.  Ved min Gud
sverger jeg: Så skal det skje,
jeg idag skal Achab. se,

ABAB
Kongens tjener står forferdet.
Kongens verk han skal befordre,
og han vet, ei skåner sverdet
den som lyder fremmed ordre.

ABCDAB
bringer kongebud i glemme,
selv han som en konge står.
Og Obadja kan ei mere,
det får briste eller bære 
Men profetens guddomsstemme
taus han vender seg og går.

AABBCDCD
Ildprofeten står tilbake 
ser medlidende den svake,
redde mann, som fast seg klynger
til det lv som hårdt ham tynger.
Stakkars mann! Det er ei lett
gudløshetens verk å tjene.
Intet under, den blir trett,
som skal Gud og Baal forene.

AABB
Dog  du mente det så vel,
derfor sletter Gud din gjeld. 
Var enn llivet fullt av brist,
ærlig var din vilje visst;

AABBCDDC
livets slagger, snart de glemmes,
livets gull skal evig gjemmes.
Elias har ventet. — Timen er nær!
I aftenens siste svinnende skjær
ser han en støvsky fra veien seg løfter.
Der kommer kongen — hissig og harm.
Han nærmer seg bratt. — Der høres en larm
av våben som klirrer og hester som snøfter.

AABBCC
Elias går fremad — én mot mange 
i neste minutt er han kongens fange.
Fange? Å nei! Et selsomt skue:
ei løftes en arm, ei spennes en bue,
de barske soldater, som tørster etter blod,
de synes å mangle sitt krigerske mod.

AABCCB
Og kongen selv? Har han glemt å befale?
Der merkes ingen kongelig klang i hans tale
når frem han støter: «Er det deg som kommer!
Du, som forstyrrer Israels land.
Da svarer Elias  og den ensomme mann
vokser til folkets og kongens dommer:

AABB
«Du feiler, kong Achab. Ikke jeg, men du
skal kreves til regnskap for tidens gru.
Du nedbrøt Guds alter, du sviktet ditt kall;
du brukte din makt til folkets fall.

AABCBC
Hvorfor bøyet du ikke ditt hjerte i bot,
men lå som en trell for din dronnings fot.
Se deg omkring! Fra ende til ende
er landet en ørken, øde og tyst:
hungeren hisser frende mot frende,
spebarnet dør ved det tørrede bryst.

ABAB
Ungdommen visner  de kraftige sønner
er oldinger lik, med slepende trinn.
Ingen har tårer, ingen har bønner
den sterke er håpløs, den vise er blind.

AABB
Se deg omkring, kong Achab, og merk:
Din er skylden; alt er ditt verk.
Og nå skal det prøves. Nå skal du samle
landets innvånere, unge og gamle.

ABBCC
Og særlig til dronningens sommerpalass.
Hent hennes prester, lakeier og sangere. —
Rapp deg, kong Achabl! Jag dine gangere.
Vi møtes på Karmel, ved Kisons dal.
Folket skal velge: Jehova eller Baal.

ABBCC
Det går over landet som knitrende ild:
Elias er kommet! — De sløve vekkes,
enkelte gleder seg, andre forskrekkes;
men alle som kan, kvinner som menn,
strømmer i hast til Karmel hen.

ABAB
Et underlig syn: veiene, stiene,
litt etter litt blir som levende snore
fremover skrentene, ned etter liene
skarene myldrer, talløse, store.

AABB
Der er ikke stender, der er ikke klasser,
ikke et samfund, kun summende masser 
menneskekropper, visne som løvet,
menneskesjeler som nøden har sløvet.

AABBCC
En eneste lidenskap brenner ennu
i de tuseners barm: det er sultens gru.
Plutselig går der et rykk gjennom massen 
på den eldgamle offerhøy midt på plassen
en mann treder frem, hvis grove drakt
betegner hans stilling og viser hans makt.

AABB
Ensom og rolig for folket han står. 
Profeten Eliasl Over bjerget det går
som et dempet hvin.  Han løfter staven,
og på Karmel med ett er tyst som i graven.

AABB
Elias taler. Med dommens vekt
faller hans ord på den sløve slekt.
De er som en gjenklang fra gamle tider:
«Hvor lenge vil dere halte til begge sider?

AABB
Hvis Herren er Gud, så gå etter ham!
Hvis Baal er Gud, så gå etter ham!
Si frem deres tanker! Bekjenn hva dere tror»
— Men folket svarte ham ikke et ord.

AABB
Så- talte han atter: «Ved disse stene
står jeg, som Herrens profet, alene.
Men dere er mange.  Se dagen gryr
Så bring oss nå hver vårt offerdyr.

AABCDC
Dere ofrer til Baal — til Jehova jeg;
og svaret vi får skal vise oss vei:
Den Gud som svarer ved ild, er Gud.
Ham vil vi alle tjene og ære,
den annen skal slettes for evig ut.»
Og folket svarte: «Så skal det være

AABCCBDD
Det folkets svar er Elias nok.
Så vender han seg til prestenes flokk.
«Dere må begynne!» så falt hans ord,
bi jeg er alene, men dere er mange.
Bring deres offer, syng deres sange,
og pris deres gud, hvis makt er så stor.
Men ingen av oss,» så føyer han til,
«skal tenne vårt offer med vanlig ild.»

AABCCB
Så trådte de frem og tok fatt med bønner,
hin utvalgte flokk av Fønikiens sønner.
De kjente sitt hjemlands ritual 
de danset rundt altret, smykket og sminket,
fra morgen til middag de hoppet og hinket,
og ropte: «Bønnhør oss, bønnhør oss, o Baal!»

ABBA
Men Baal stod taus. Deres rop og skrik
måtte i sannhet en sten kunne røre.
Villere danset de, hete og øre 
men guden stod kald og taus som et lik.

ABBCCD
Da spottet Elias: «Dere er dårlige prester.
Deres lunger er svake. Rop så det høres!
Så skal nok Baal til medlidenhet røres.
kan hende han grubler på skjulte ting,
eller ferdes i fremmede egne omkring.
Ta fatt på ny. Rop av strupen ut.

ABCCBC
Dere kan skjønne han hører. Han er jo Gud
De følger hans råd. Med øynene stive,
sin panne mot alterets stener de slår.
De styrter mot jorden,' de river sitt hår,
og flenger sin hud med syler og knive.
så blodet strømmer fra gapende sår.

AABCBC
Fra morgen til middag, til matofrets tid
de bønfaller Baal med en usvekket flid
De skifter tørn — men akk, uten hell.
Som gale de hyler, som slagne de stønner,
de dekker i dynger det solbrente fjell.
Men Baal har ei svar på prestenes bønner.

ABABCCDEED
Der steg fra massen en undertrykt støy.
Det syntes som folkets tålmodighet brast.
Elias gikk atter til alterets høy
og kalte på folket. Og rolig og fast
han reiste det nedbrutte alter alene,
la veden til rette på uhugne stene,
og ovenpå vedlaget offerets kjøt.
Så grov han en grøft om alterets rand,
som folket fylte tre ganger med vann,
så vannet i grøften rikelig fløt.

ABCDDC
Så trådte han frem, den Herrens profet,
den herdede kjempe, han bad, han stred:
«Du, Abrahams, Isaks og Jakobs Gud!
O, vis dette folk din godhet og makt,
og at jeg er din tjener, som holder din pakt,
og gjorde alt dette ifølge ditt bud.

ABAB
Svar dog, o Herre! At folket må kjenne
hvem som er Gud over himmel og jord.
Svar meg! Så folkets nød må få ende.
Svar meg! Å svar, Herre, etter ditt ord»

ABABCDDEE
Sekundene går. En spenningens vånde
syns gjennom mengden, som skjelven gå.
Ingen tør røre seg, knapt tør man ånde,
man hører sin sidemanns hjerte slå.
profeten deroppe står taus og alene.
Da løfter seg plutselig talløse hender:
«Ilden! Der er den! Se hvor den tenner»
Ofret og veden og grøftens vann,
all ting fortærer den himmelske brann.

AABBCD
Da stiger et rop fra tusinde tunger,
fra ende til ende av bjerget det runger
stigende, fallende, gang på gang,
som en seiersfanfare, en jubel, en sang,
som et stormværs brus så toner det ut:
Jehova er Gud! Jehova er Gud!

AABCDD
Da roper Elias: Grip nå prestene!
Skån ikke eén!  Fei vekk alle restene
av Baals og Astartes giftige rot.
Fyll den tørrede bekk med de løgneres blod
Så gikk Elias. Til Karmels topp
med hastige skritt han skyndte seg opp.

ABBA
Der la han sitt hode over sitt kne
og bad om regn.  Nå skulle det komme.
Nå skulle straffens tid være omme.
Men himlen var klar; ingen sky å se.

AABBCC
Han bønfalt på ny, mere sterkt enn før.
Men himlen var klar, og luften tørr.
Og om igjen bad han, på ny og på ny.
Endelig steg der av havet en sky.
Da reiste han seg — Gud hørte hans bønn.
For år i kval denne sky var lønn.

ABCDD
Da sendte han ilsomt et bud avsted
til teltet, hvor kongen fornøyet satt
og styrket sin kropp med vin og mat:
«Skynd deg, spenn for, dra hastig ned,
så ikke av regnet du voldes fortred»

AABB
Og skyen fra havet, den vokser fort;
snart fyller den rommet, blålig og sort.
Og sel under lyn og drønnende torden
de første regndråper suser mot jorden.

ABBCCDDEE
Men dråpene øker til styrtende strømmer 
strømmer, som kveger den brente jord.
det er som han går i Guds egne spor.
Han fylles av seierens mektige ånd,
det er som han løses av stoffets bånd
og bæres av sterke, usynlige hender.
Tett svøper han kappen rundt sine lender,
og løper som storm foran kongens heste,
idag vil Elias Jesabel gjeste.

ABBA
Ei tretthet, ei sult, ei det strømmende regn,
ei veiens menneskemylder han sanser,
intet ham hindrer, intet ham stanser
før med kongen han rekker Jesreels egn.


