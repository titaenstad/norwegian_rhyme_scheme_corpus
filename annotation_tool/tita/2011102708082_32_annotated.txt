TABABAB
BELEIRING
I gater er det godt å bo
ved høst og vår.
Og vinteren er også god
i murstensgård.
Men brenner stenen under sko
er byen hård!

ABABAB
Nå blåser solens flammemunn
sin ild i by.
Og får vi fred en liten stund
i nattens ly,
så gløder byens ørkenbunn
til neste gry.

ABABAB
Beleiret av den store sol
vi sleper oss
med møye om i våre bol.
Ti kan vi slåss?
Avmektig er vår metropol,
den stenkoloss!

ABABAB
Snart er vi ganske ringet inn
fra øst til vest.
Da kommer tung og lummer vind
med støvets pest.
Men har du drømme i ditt sinn,
så kast din lest!

ABABAB
Ja er der andre egne til
med skog og hav
og sus i løv og bølgespill
så ta din stav
og flykt fra støv og ørkenild
og gatens grav!


