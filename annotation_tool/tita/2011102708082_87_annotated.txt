TAAA
ARBEIDER TIL ARBEIDER
Vi er av samme ætt. Og samme kår.
Vi høster alltid mindre enn vi sår,
så lenge det er fienden som rår.

AAA
Vi er av samme ætt. Og i vårt hat
til borgerdømmets råtne fortidsstat
er vi fullkomment like, kamerat.

AAA
Vi er av samme ætt. Den samme hel
vil trampe både deg og meg ihjel
såsant vi taper trossen i vår sjel.

AAA
Vi er av samme ætt. Og samme tro.
Fra hjertet ditt til mitt en drøm slår bro,
en drøm om landet der vårt folk skal bo

AAA
engang når ørkenen er tilbakelagt
og vi er sterke som vår overmakt
og alt skal bli som vi har forutsagt!

AAA
Nuvel  hva så, om jeg er kommunist,
du tranmælit og han er sosialist?
For frender, frender er vi dog til sist.

AAA
Så still deg ved min side, kamerat.
Nå gjelder det å slåss for hus og mat
og ikke nøye seg med vakkert prat.

AAA
Et pust i bakken — var det så de sa?
Den fete trenger kanskje puste ja,
men ikke den som daglig magrer a'.

AAA
Nå gjelder det å verge våre hjem,
ja våre barn og kvinner imot dem
som plyndrer flittig, der de rykker frem.

AAA
Hvis ikke vi blir enige om det,
da kan vi snart begynne alle tre
å pelle filler, eller gi og be.

AAA
Og vi har frender rundt i alle land.
De roper: kjemp så trossig dere kan,
så hjelper dere oss å holde stand.

AAA
Det ropes høres over alle hav.
Fra himmelskraperbygg og gruvens grav
flyr over jorden dette enkle krav.

AAA
Fra dem som sliter med den svarte muld
og dem som maler storbykvernens gull,
fra hytte, murstensgård og fangehull.

AAA
Hør brølet fra den gule Kinamann:
Nå vil han råde i sitt eget land!
O City se imperiet står i brann.

AAA
Så la oss svare vi som Russlands frie menn:
Vi er av samme ætt. Til kamp for den!
Og uten vakling, uten «om» og «men».


