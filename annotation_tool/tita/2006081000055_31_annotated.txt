TAABC
TIL JOHAN SVERDRUP
Når nettopp nå min sang skal bære
ditt sterke navn, det skal ei være
som fylkings-merke i en strid;
ti gate-kampen når ei hit.

ABBA
Skal poesiens offerlund
for snikmord ikke fredlyst være,
er det det ny som er i gjære,
da viker jeg i samme stund.

AABB
Da sier jeg som Einar før
i konge-skiftets sorg der sør,
dengang dem Harald herjing bød:
jeg følger heller Magnus død

AABBCC
enn Harald levende,  og da
jeg legger mine lang-skip fra.
Ei heller derfor hilser jeg
med sangens fane nettopp deg,
fordi hos deg forløsning henter,
hva dypest i mitt hjerte venter.

AABBBCCB
Nei, hvor de største spørsmål stilles,
der er det nettopp at vi skilles
fra aller dypest tanke-grunn
til plan og mål i dagens munn.
Jeg står på barne-troens bunn;
fra den det er jeg likhet krever,
fra den mot folke-frihet strever
og broderskap på stammens grunn.

ABABCC
Skjønt vi er begge kristne menn,
så høyt, så dypt vi skilles, som
(skjønt begge også norske menn)
vi Norge tror forskjellig om.
Kan blott i dag vi seier få,
i morgen må i kamp vi stå.

ABBA
Men derfor nå min sang deg ærer,
fordi just det som nw skal til,
det du av alle sterkest vil,
og det du fremst i kampen bærer.

ABABCDDC
Når tåken legger seg om land,
og Øyet ingen utsikt får,
og brystet neppe ånde kan,
ja, allting som i dvale står,
da er det helst din ånd er oppe,
dens torden-vinge slår og jager,
og lynets klo i skyen tager,
så fritt står hav og fjerne toppe.

AABB
Du er den friske iling i
vårt trege vane-gjengeri.
Du er den salte hav-strøm som
i våre lumre fjorder kom.

AABB
Din tale er den gang som bryter
dit inn hvor malmen årer skyter.
Og hvor ditt blikk i lang-syn luer,
der fortid vi hos fremtid skuer.

ABCB
Så lenge du tar Sverres tak,
så lenge du er landets fører,
Vi vet vi seirer slag i slag;
din kamp-lur de med redsel hører.

ABBA
Vi ser de viker mens de hugger,
vi ser de bruker bakhold helst:
ditt hoved like fritt og frelst
i talens tanke-dønning vugger.

ABCCDDEEFF
Vi elsker deg for dette mot
som alltid foran fanen stod,
vi elsker evnen som tør herde
sitt stål som din, hver tid på-ferde,
vi elsker din forvovne vakt
i savn, i sykdom og forakt,
vi elsker at du gav oss alt,
din fred, din fremtid da det gjaldt,
vi elsker deg  alt hat tiltross!
fordi du torde tro på oss.

AABCCBDFDF
Hvor kan de håpe at det går
nå baklengs mer? Nei, år for år
fremad i frihet og i sang,
fremad i norskhet og i glede:
hvem makter vel i veien trede
århundreders forløste trang
Ei folket deles mer, ei makten.
På fredens ting, på krigens tilje
ett vakhold kun om frihets-pakten,
ett folk og én, kun én, én vilje.

ABBA
Den ånd som i vårt morgengry
de frie guders samfunn drømte,
så stort om alt det store dømte!
må evig det uekte sky.

AABBCC
Den ånd som viking-snekken bygde
straks konge-bud dens frihet skygde,
som, truet, høy mot Island svang
på kjempe-ry og kjempe-sang
og derfra over alle tider,
den får man neppe tam omsider.

ABCC
Den ånd som i Hjørunga-våg
for tusen år brøt fremmed åk,
som ingen konges makt fikk fellet,
som endog trosset pave-veldet,

AABBCDCD
den ånd, som selv i svakhets stund
satt odels-fri på fedres grunn
og verget seg med munn og hånd
mot fremmed hær og fremmed ånd,
som maktet Holbergs vidd å kvesse
og Wessels sverd og Wessels penn,
og fra hvis stille folke-esse
mot Eidsvoll tanker funket hen;

AABCDDEEFFGG
den ånd som var så høy i tro,
at over Odin den slo bro
i Baldersemyten opp mot Gud,
og nesten selv seg friet ut
mot Gimles sannhets-lyse egne,
da disse stengtes allevegne
av pave-språk og munke-tro,
for annen gang slo dristig bro
av frihets lette, fine buer
til høyder, hvorfra fritt man skuer,
så da for Luther blod det gjaldt,
i Nord et gjerde bare falt;

ABCADDEE
den ånd, som, dengang det ble funnen
at troen var i verden død,
i Hauge, Brun og flere brøt
med mektig trang av folke-bunnen,
og enn i pietismens tåker
med tente lys ved altret våker:
den kan man tro å få på moden
i den moderne bisp-synoden?

AABB
Den kan politisk man bestjele
ved først i «kamre» den å dele?
Den kan som smugle-gods man liste
inn over grensen i en kiste!

AABBCC
Og det just nå, som alle toppe
i lysning viser varder oppe,
og folke-skolens unge dag
har vakt det norske hjertelag,
så mot og minner seg forynger,
imens de hører, tror og synger.

ABBACCDD
Just nå, som dypet bølger hvelver
med uværs-dønnets dumpe makt,
og over det i nordlys-prakt
vår ungdoms sterke lengsler skjelver;
just nå, som ånden overalt,
hvor lurer klang og murer falt,
seg løfter av de gamle former,
og unge viljer høyden stormer.

ABBACCDDEE
En kamp-stor tid,  og vi er med!
På jord det største er: å være
hvor krefter, som er stort i gjære,
skal tage skikkelse og sted;
å give av sin egen ild,
nettopp som gytningen skal til,
å trykke av sin egen form
i det som bliver slekters norm,
å blåse ånde av sin ånd
i tidens munn  ved Herrens hånd.

aabbccdd
Det var hva nå jeg si ville,
og just til deg, som tidlig, silde
i tidens store verksted går,
og vet hva er, hva forestår,
til deg, som samlet folkets evne 
i dette nye frihets-stevne,
fikk folkets trang og skaper-makt
og smerten, som er til den lagt.


