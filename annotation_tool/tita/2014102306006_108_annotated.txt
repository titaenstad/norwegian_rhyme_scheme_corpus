ABAB
En grav er bedre enn alle slotter,
der har vi hjemme så små vi er.
Guds helgner bodde i hull og grotter,
i graven er vi ham alle nær.

ABAB
Hvor godt at lytte til blestens susen,
til regnets rislen og løvets brus.
Hver dråpes fall er et nyt årtusen
som går til hvile i jordens grus.

ABAB
Og også du er et blad på kvisten,
og også deg griper stormen fatt
og legger deg som et løv i kisten
og bruser over din sjel: god natt!

ABAB
Hvor godt at la sine tanker fare,
hvor godt at skue i det som flyr,
det er at kjenne guds vilje vare,
det er at se hva hans kraft betyr.

ABAB
vårt hus er ikke et evigt fengsel,
det er et grenseløst faderskjød
med rom for hele vårt hjertes lengsel
og frihet både til liv og død.

ABAB
Så kald på døden når du vil hvile,
han kommer lett som en aftenvind.
Og før det rasler i gravens pile
er du til stjernernes fred gått inn!


