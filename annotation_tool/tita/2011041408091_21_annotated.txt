TAABB
I ATEN
Hellas! Hellas! Stigende av sagas dunkle strøm!
Som et farvemettet forår, som en fager drøm —
dikt og dåd i krans av gylne minners strålebrem,
kunstens paradis, det skjønnes guddomsbårne hjem.

AABB
Havets bølger bruser ved dets kysters hvite sand.
Solen strør sitt purpur på dets fjelles tinderand.
Nattergalen synger i dets lunders dunkle skjød,
jorden drømmer søtt i rankers duft og rosers glød.

AABB
Gjeve helter flettet om dets panne ærens krans.
Edle ånder døpte det til storhet, dåd og glans.
I begeistrings flamme formet kunstens menn dets ånd,
meislet i det hvite marmor sjelens klædebon.

AABB
I det lyse land har alt og alle skjønnhets skrud.
Og i skjønnhet svøper grekeren sin unge gud.
Ante han måskje at Herrens kjærlighet og makt
engang skulle skinne i hans største skapnings drakt.

AABB
Paulus ser fra skipets stavn det stolte Hellas' kyst
Vekker landets storhet noen gjenklang i hans bryst .
Banker mon hans hjerte ved de store minners glans
som de lyser mot ham mellom øers krans?

AABB
Skipet dreier skarpt om klippebjerget Sunium,
Tra hvis topp Atenes tempel lyser hvitt som skum.
Og for spente seil går ferden videre mot nord
rid den yndefulle, glitrende Eginafjord.

AABB
Dog fordunkles snart hva hitinntil han skue fikk
av det syn som nå seg åpenbarer for hans blikk.
Sterkt hans hjerte banker, når han i det gylne gry
ser At en i soldis drømme som en morgensky.

AABB
Og av skyens lette svøp, av røkens fine grå,
løfter seg Akropolis mot himlens dype blå
hvitt og gyllent, som et luftens gudeslott å se,
som en drøm i marmor, som et åndesyn i sne.

AABB
Og som skipet sakte glider nærmere mot land,
rimektig, bronsefarvet, skinnende i solens brann,
stiger frem Atene med sitt herskerspir mot sky,
som en gudevakt hun skjermer sin berømte by.

AABB
Aldri nærmet seg en fremmed Hellas' sagakyst
uten beven, uten andakt, uten brann i bryst.
Også Paulus føler stunden stemningsrik og stor,
når hans fot for første gang betreder attisk jord.

AABB
Men — Aten er ikke lenger hva den var som ung.
Romas jernhånd på dens skuldre ligger hård og tung
Heltens seierskranser er kun gammelt, visnet løv,
folkets storhet er kun store minners gylne støv.

ABCC
Hva de store fedre vant ved ofre og ved blod
tramper deres usle, slappe sønner under fot.
Store tankers skaperkraft, som formet folkets liv,
tjener kun til snakkelystne narrers tidsfordriv.

AABB
Svunne tiders rene seder, åndens strenge krav,
tjener kun til skalkeskjul for lystens ormegrav.
Kunstens edle gull forvandles frekt til skillemynt
for å høkres ut til usle kremmersjelers pynt.

AABB
Og når Paulus vandrer rundt og skuer stadens prakt
ser hans skarpe øye kun et lik i livets drakt.
I de søylebårne templer er der tomt og tyst,
intet hjerte banker i de skjønne guders bryst.

AABB
Og det lille alter for en gud foruten navn
tolker ham den edle grekers skjulte, tunge savn.
Og tross folkets hån forkynner han med vanlig glød
ham, den Ene, som er kommet for all jordens nød.


