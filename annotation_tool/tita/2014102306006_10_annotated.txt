TAABB
DET DEMRER AV BLÅVEIS
Det demrer av blåveis igjennom en li,
eller er det litt havblått vinden gjør fri?
Det briser derutefra, blått blir til hvitt
somom makterne påskyndte vårvindens skritt!

AABB
Jeg går det imøte og atter engang
blir stien jeg går på forvandlet til sang.
Og atter må døden gi drømmene fri
og slippe meg frem til et hav bak en li.

AABB
Så frossen som stranden i frostrøken lå
så har den beholdt sine viftende strå,
og her hvor jeg drømte i sommerens fang
her skyter litt grønt gjennom fjorårets tang!

AABB
Mitt hav som med lysende brenning og brann
i vinter gikk vakt om det sovende land
med deg i mitt sind har jeg sovet og drømt
og vet du har ingen befaling forsømt.

AABBCC
Nå hilser jeg atter den våknende fryd
i søndenvindsfråde og rullestenslyd.
Og bølgene reiser seg atter som skrik,
som hærskrik der opfyller strandskog og vik,
og bruser det inn over bakke og bø
at våren er kommen, at vintren skal dø!

AABB
Befriende hærskarer sendt av en makt
med vårdagens innerste vilje i pakt
snart har dere begravet og druknet mitt land
i sommersjøglitter og solstrålebrann!


