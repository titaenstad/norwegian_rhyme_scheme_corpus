TIABCC
NORSK SJØMANNSSANG
(Ved baåtstevnet i Stavanger 1868.)
Den norske sjømann er
et gjennombarket folkeferd;
hvor fartøy flyte kan,
der er han første mann.

AABB
På tokt og hjemme her
ved sund og skjær og fiske-vær
han har sin Gud i sinn
og setter livet inn.

AABB
Her er et folk i krig
for livet uavlatelig
med dyre manne-fall
i kamper uten tall.

AABB
Det som er dagligdags,
det nevnes ikke nettopp straks,
og titt er ingen med
som bringe kan beskjed.

ABCC
Men vesle fisker-båt
har båret frem så mangen dåd
av mot og herlig kløkt,
skjønt aldri den ble trykt.

AABB
Og mangen sjømanns liv
fikk dødens krans av tang og siv,
som burde hatt i gull
sitt navn blant kjempe-kull.

AABB
Sankt Olavs-korsets ros
rett høvde for en vestlandsk los
som reddet hundre menn
og hundre om igjen.

AABB
Og mangen liten gutt,
som red på hvelvet hjem til slutt,
når far var satt om bord,
han burde hatt et ord.

AABC
Dog Norges høye kyst
er landets eget moder-bryst
med næring og med gråt
ved sønners raske dåd.

AABC
I det er allting gjemt,
og der er ei den minste glemt
fra Hafurs-fjordens dag
til ham på siste vrak.

AABB
Det følte hver som kom
fra reis igjen og så seg om;
det følte hver som gikk,
i siste avskjedsblikk.

AABB
De følte hvor de for,
at landets lykke var om bord:
Vår ære og vår makt
har bhvite seil oss brakt.

ABCC
Hurra for dem i dag
som farer under norske flagg!
Hurra for losen som
dem først i møte kom!

AABB
Hurra for dem som ror
sin fiskerbåt på hav og fjord!
Haurra for alles lyst:
vår skjæromkranste kyst!


