TAABCCB
ELLEVTE SANG
Der sitter ved sengen en krokbøiet mann
som gir til sin kone litt pulver og vann,
mens høststormen feier i engen.
Nå går det mot året, hans tanke bli myk
siden ungglunten reiste og kona ble syk
så lenket til stolen og sengen.

AABCC
Og nettopp igår så tok feberen til,
som tenner i blodet den farlige ild
og stryker sin rose på kinnet.
I lampen det blaffer av vinduets trekk,
og tårene visker han hemmelig vekk,

AABCCB
Så skrur han på veken, den eldgamle lek,
til flammen vil minske og brenner så blek,
og stanser med hånden på klinken.
Det siste han ser, når av huset han går,
det er øinenes lys og det sølvhvite hår
og ringhåndens voksbleke vinken.

AABCCB
Han stusser på dørhellens blankslitte sten
og ser på dens merker av livsglade ben,
som styrtet til bordet fra vollen.
Så vender han blikket, og river seg løs,
og går over fjærsteinas tangvåte røs,
og legger sin åre i tollen.

AABCCB
I stormen han trosser den værhårde fjord
en mil over havet dit doktoren bor,
tilsammen de legger tilbake.
Han fester i skyssbåten færingens rep —
så krysser de fjorden med båten på slep
med hendene stive av lake !

AABCCB
Og doktoren lytter til hjertet som slår
og merker seg angsten  og pulsen som går,
så ser han mot vindusglasset.
Å være beredt på det tyngste er best,
så sender han bud etter nadverd og prest,
for her er det dem som kan passe!

AABCCB
Han venter en time, ja to eller tre,
så går han på tunet for bedre å se,
og gjør seg i naustet et ærend.
Da hører han tydlig den taktfaste låt
av motorens smell, og den nye båt
som tungt svinger opp inn med fjæren !

AABCCB
Så dukes det hellige dødssakrament,
da skjønner han tydelig hva som er hendt !
og tårene rinner i striper.
De løser sitt blodvarme, sviende løp
mens dagslyset skinner i disk og i støp
og det kvitner i halskragens piper !

AABCCB
Der faller en trøst av de evige ord,
der brenner et lys på det dukede bord,
der synker en fred over huset.
Så stilner all striden, mens presten drar bort.
I lampen står veken utbrent og sort,
og vinden blir ved med å suse!

ABAB
Så er den her den siste kveld
når år blir gjort til minner,
når over hav de mørke fjell
i stjerneglans forsvinner.

ABAB
Hen over breens fjerne sne
går nordlysbåndets streker,
i all sin stråleprakt å se
som tusen harpeleker !

ABAB
Til stjerneskriftens notetegn
jeg kan i natten høre,
den fjerne stillhets toneregn
bli levende for øret!

ABAB
Jeg skriver til propellens bank
og må med skriften kave,
mens månestripen legger blank
sin gullpenn over havet.

ABAB
Som den av solens lys jeg tar
om lyset ikke blender,
som den jeg også skrevet har
mitt dikt langs hav og strender.

ABAB
Jeg ser vår led en sommerkveld
med grønt om li og daler,
når solen i et blått pastell
sin midnattsfarve maler.

ABAB
Den har sin glans om fjellet lagt
hvor det av hav seg hever,
mens lysets himmelrene prakt
i skyene seg vever!

ABAB
Nå er det høst og båren slår
mot fjærens skarpe stener,
hvert bølgekast i vinden står
som hvite blomstergrener !

ABAB
Men kulden er i hav og vind,
og solens glans er borte,
av mørket ringes leden inn,
og fjellene blir sorte.

ABAB
Det går i årets døgn mot natt
skjønt stjernene står tente,
og vidner over mørket at
en vårtid er i vente


