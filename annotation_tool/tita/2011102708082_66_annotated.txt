TAABCCB
PAULA
Du suste forbi meg istad i din bil.
Men jeg fikk da et glimt av ditt smil.
Jeg kjente det ikke igjen!
Før sprang det ut som en blomst fra din sjel,
nå holdt du deg klar til å smile ihjel
en eller annen venn.

AABCCB
Og håret ditt  krøllen, som før hang og slang
over pannen og kinnet, så festlig og lang
nå var det blitt dannet og glatt.
Og hendene dine, som før sydde sko
med tempo: akkord! hos E. Schumann & Co.,
nå hvilte de trygt på et ratt.

AABCCB
Og pelskåpen!  Å, jeg kan huske et plagg,
så frynset og flengt som et dyrekjøpt flagg,
et forkle du kledde så godt!
Når a Paula kom plystrende hjem klokken fem
var hverdagen slutt, og en sol danset frem
i vår gate, hvor alt før var grått!

AABCCB
E flokse! sa alle de gamle i gårn,
for du fløy jo så mye med gutta om vårn:
En burte gi tøsungen svolk!
Vær sikker, det bærer nok gæli avste,
det går ikke lenge, så skal dere se,
for sånt kan vel aldri bli folk!

AABCCB
Du likte visst meg? Jeg kan huske en kveld
du fortalte meg fremmede ting om deg selv,
om drømmenes flukt i ditt sinn.
Du fnyste mot gaten:  Så fattig og grå!
Nei skulle jeg bli her, da gikk jeg istå,
da måtte jeg ønske meg blind!

AABCCB
En dag var du borte. Jeg minnes det sved
så forunderlig inne bak vesten et sted,
den kvelden du ikke kom hjem.
Der suste forbi meg i bil nettopp nu
en Paula fra West-End. Det var ikke du,
nei ikke åa Paula  men hvem?


