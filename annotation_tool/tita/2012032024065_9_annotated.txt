ABAC
ytt gjennom luften i natten farer
et tog på skummende, svarte hester.
I stormgang drager de ville skarer;
de har kun skyer til fotefeste.

AABB
Det går over dal, over vang og hei,
gjennom mulm og vær; de enser det ei.
Vandreren kaster seg redd på vegen.
Hør hvilket gny! — det er Oskoreien.

ABAB
Tor, den sterke, med løftet hammer
står høyt i sin karm, er forrest i laget.
Han slår på skjoldet, og røde flammer
belyser det nattlige tog ved slaget.

AABB
Da klinger lurer, da er det en støy
av bjeller og ringlende ridetøy,
da hyler svermen, og folket lytter
med stigende angst i de dirrende hytter.

ABABCCDD
Oskoreien i fylking rider
ved høst og vinter i barske netter,
men helst den ferdes ved juletider;
da holder den fest hos troll og hos jetter,
da stryker den lavt over eng og sti
og farer den larmende bygd forbi
da vokt deg, bonde, hold skikk og orden;
for Oskoreien er snart ved gården!

ABABCCDD
Når ølet virker i bjelkestuen
og vekker den hedenske juleskikk,
og ilden kaster sitt skinn fra gruen
på svungne kniver og ville blikk,
da går det et gys gjennom flokken titt;
da høres de nattlige skarers ritt,
da knaker veggen, da danser kruset;
for Oskoreien slår krets om huset.

ABAC
Det holdtes et bryllup på Øvre Flake
tre hellige juledager til ende.
Blant terner fantes ei brudens make,
og brudgommens ei mellom ungersvenner.

AABB
Det stod en glans i den festlige hall
av dekkede bord og av dyrt metall,
det fantes en skatt som er kommet for orde,
av kobber på vegg og av sølv på bordet.

ABCB
Og lystig det duret av trommer og giger,
og brudgommen trådde sin dans mannhaftig.
Han førte sin brud mellom svenner og piker
da gikk vel hallingen lett og kraftig!

AABB
Til danserens veldige kast og hopp
fløy ternen om som en snurrende topp.
Da strømmet larmen og spillet sammen,
da drønnet hallen av liv og gammen.

ABAB
Den tredje kveld da ølet var drukket
gjennom all den helg av gamle og unge,
da var vel tørsten i laget slokket,
men karene de var drukne og tunge.

AABB
Vår brud hadde atter sin krone på,
for no skulle skålen om bordet gå.
Og no tok kjøkemesteren ordet
og krevde stillhet med slag i bordet.

ABCB
Da styrtet inn i det benkede gilde
de vidt beryktede Seimsberserker.
Øynene rullet mørke og ville,
på pannene hadde de slagsmålsmerker.

AABB
De gjorde et sprang over hallens gulv
ja, det var brødrene Grim og Ulv!
Grim som nyss var forskutt av bruden,
kom no selvannen og var ei buden.

ABAB
De døsige gjester får opp med beven
og hadde kun liten hug til å kjempe.
Hver ravende mann som knyttet neven
ble grepet i bringen og slengt uten lempe.

AABB
Brudgommen satte sitt beger ned,
steg opp på benken og bad om fred.
Men brødrene rev alt kniv av belte,
det var just brudgommens liv det gjeldte.

ABAB
Da stimlet kvinnene sammen i klynge
og dannet en vakt om den hårdt betrengte.
Bak border og benker som lå i en dynge,
de stod ved høysætet innestengte.

AABB
Den eldste kvinne i deres flokk
hun blottet no sin grånede lokk,
og gav så brudgommen sønnenavnet
og tok ham på skjødet og holdt ham favnet.

ABAB
Men brødrene enste ei kvinnemildhet,
de stormet fram over bord og benker
og splittet kvinnenes flokk med villhet
da var det ei lenger på fred å tenke.

AABB
De grep sitt offer og slepte ham hen
til hallens dør og ut gjennom den.
Da ble det en rasende kamp i gården,
og gjestene fulgte i vill uorden.

ABCD
De styrtet ut med bluss og med branner,
ti tett over egnen ruget mørket.
Da så de brudgommen opp seg manne;
no var han av vinterens luftning styrket.

AABB
Han brukte sin kniv til snitt og til stød
så gav han igjen hva de andre bød.
De dannet tilsammen et reddsomt knippe,
og ingen av dem vilde taket slippe.

ABAB
Da tumlet Grim med ett over ende,
og blodet strømmet ham bredt av brystet.
Dess hardere brøtes de ander tvende
og holdt hverandre i ryggtak krystet.

ABAB
Ti gjennom luften i mulmet suste
et huiende tog på fnysende hester;
det fr over skogen mot brudehuset
og vilde det blodige gilde gjeste.

AABB
Da klang det lurer, da ble det en støy
av bjeller og ringlende ridetøy-.
No var det nær — det kom over heien
det hørtes et skrik: Det er Oskoreien!

ABAB
Da ble det et vær mellom jord og himmel,
som kastet redsel i alle barmer.
Det hvirvlet av sted i voksende vrimmel,
det slo med vinger, det grep med armer.

AABB
Da var det Ulv ble dratt etter hår
og slynget i luften og ført av gård,
ja ført over skog, over fjellets tinde,
han spurtes ei mer, han var ei å finne.

ABAB
Da larmen stilnet om redselsstedet
Grim av dødskampen sammenkrummet
men brudgommen ble over snøen ledet
og førtes til hynden i gjesterommet.

ABCC
Hans hode vaklet, hans blodstrøm fløt,
han svevde en tid mellom liv og død;
men han ble pleid og ble vel forbundet,
om våren hadde han alt forvunnet.

ABAB
No sitter han bøyd og er høyt bedaget
og kan sin ætt omkring arnen samle,
no sitter han ofte med sagn i laget
og korter tiden for unge og gamle.

AABC
Så var det seineste julekveld
da ungdommen ropte: «Fortell, fortell!»
Da flammet hans blikk, da så han tilbake,
da mante han fram sine bryllupsdager.


