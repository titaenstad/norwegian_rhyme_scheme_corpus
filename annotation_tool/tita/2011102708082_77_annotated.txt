TABAB
EVENTYR PÅ VESTKANTEN
I denne gaten har jeg aldri følt meg hjemme.
Dog nå ved solnedgang er alle ting så pene,
så sky og vare, liksom så lett å skremme,
og én må nesten hviske: Kjære vene...

ABAB
De store, fredelige, gamle trærne
står stilt på vakt omkring de hvite huser
bak lave trestakitter, bygget for å verne
mot andre egnes luskebjønn og buser.

ABAB
En liten jente stabber om og preker
alvorlig med sin dukke i en have.
Men straks hun ser meg gir hun slipp på sine leker
og rekker meg en skjønn og utsøkt gave:

ABAB
sin varme, lille hånd igjennom gjerdet!
Hun smiler bredt: Jeg heter Else, jeg,
og er prinsesse. Men jeg syns at du skal være
en gutt som kommer for å frelse meg!

ABAB
Jeg har vært innestengt i berget lenge,
og trollet er så vemmelig og stygt så
Men du vil sikkert gi det lærepenge,
det har jeg hele tiden stolt så trygt på!

ABAB
Ja, hugge av det hodene og fri meg!
Da får du styre over halve riket,
og er du flink, vil kongen sikkert gi deg
sin største skatt, sin egen lille pike!

ABAB
Hun strekker seg på tærne, mens hun griper
med søte fingre om stakittets stenger.
Slik står hun i en fangedrakt med striper
av sol og skygge: Hit, og ikke lenger!

ABAB
Jeg føler jeg må gi meg til å snakke,
og sier det skal være meg en ære
selv bortsett fra den flotte karriére,
hvis bare min prinsesse tar til takke!

ABABCDCD
Da hører jeg en kvinnestemme skingre
Og Hennes Høyhet sukker: Det er Lise.
Og fort og motløst slipper hennes fingre
sitt grep i gjerdet: Jeg må inn og spise 
og ikke kan jeg komme ut mer heller,
for før jeg legger meg så skal jeg bade.
De store, blå øyne fylles av farveller:
å, ingen makt på jord kan frelse henne fra det!


