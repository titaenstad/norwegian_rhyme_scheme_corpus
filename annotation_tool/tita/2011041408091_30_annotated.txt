AABCCB
Vintrens makt forlengst er brutt.
Som en klinger, festlig lutt
synger våren over lande.
Havet, uten vold og brynde,
svøper seg med kjælen ynde
viden om Italiens strande.

AABCCDDB
Se, fra syd, i solens dis.
glir et skip for laber bris
ad det brede sund som skiller
Kap Minervas klipperand
ifra Kaprils steile strand.
Solens gylne rosenskjær
over skipets rigg og rær
og det hvite toppseil spiller.

AABBCDCD
Skipet seiler ei for lyst.
Fra en fjern, en ødsel kyst
med en overflødig grøde,
kommer det med korn og føde
til den sultne verdensstat,
hvor der alltid finnes flere
munner enn der finnes mat.
Skipet fører også mere:

ABBA
Maltas fanger er ombord.
Fra sin lange vinterdvale
i dets stille klippedale
nærmer de seg Romas jord.

ABBCADCD
En av dem med glød i øyet
speider, høyt fra skipets stavn,
ivrig mot den nære havn.
Det er Paulus, Cæsars fange.
Han er eldet, grånet, bøyet,
av mishandling og tortur,
og av årene så lange
bak den skumle fengselsmur.

ABACCB
Men han står med løftet panne,
stirrer lengselsfullt mot målet,
mens Campagnens lyse strande
drager ham med tryllemakt.
Neppe har en større prakt
for et jordisk øye strålet.

AABCBCDEFEFGDGC
Himlen blåner, havet drømmer, 
i dets lette hildring svømmer
Kapri, som en gammel borg,
de vidunderlige rammer
om så megen ukjent sorg
og den falne keisers jammer.
Og mot øst, til høyre side,
svever som en morgensky
over kystens lave skrent
Tassos gamle fødeby,
Golfens kjælebarn, Sorrent.
Og av sjøens dype blå
stiger, lik en pyramide,
stolt Vesuvi skyer på
med sitt svelg av ild og flammer.

ABCCA
Til dets brede jettebringe
lener seg i drømmer blide
Herkulanum og Pompei;
i sin sorgløshet de ei
hører dødens klokker ringe.

AABCBDCD
Og mot nord, i buktens bue,
skinnende i solens lue,
smiler dronningen blandt steder:
hvit, i dunkle lunders brem,
opad strandens skråning breder
seg Neapel, gledens trone;
dikteres og fyrsters hjem,
rikets lyst, Campagnens krone.

AABCBC
Sakte glider skipet over
buktens solbelyste vover,
stolt og smykket som til fest.
Kommet helt fra Orienten
hilses det som velkjent gjest
etter denne lange venten.

ABBA
Og som fugleskarer svermer
båtene om skipets stavn,
medens Puteolis havn
med sin rikdom det seg nærmer.

ABAB
Fanger skipet nå forlater,
én for én, bevoktet, lenket.
Paulus dog i byens gater
blir ei av bevoktning krenket.

AABB
Høvedsmannen tror sin fange,
for hans flukt han er ei bange.
Snart står Paulus så tilfreds
i en kristen broderkrets.

AABB
Fremmed i et fremmedland,
kjent og kjær dog vorder han.
Kristi navn dem sammen binder.
Som en drøm en uke svinner.

ABCDEFFG
Under streng bevoktning drog
så en dag et fangetog
mellom blink av lange lanser
på den frodige Campagna.
Her, imellom mørke rammer
av cypresser, palmer, pinjer,
slynger seg i bløte linjer
kongeveien, Via Appia.

AABB
Tredje reisedag ved kveld
når de, trette, dog med hell
Der en stor, uventet glede
for apostelen er rede:

AABB
Helt fra Rom er kommet venner,
som med smil og varme hender
hilser ham med glede stor
som en velkjent venn og bror.

ABAAB
Ja forvisst, han er dem kjent; 
snart er løst den dunkle gåde:
brevet som han har dem sendt
fordum fra Korint, har spent
mellom dem de skjulte tråde.

AABCCB
I et venneøyes smil
druknet ofte sorg og tvil.
Kjære venners godhet tenner
håbets lys i Pauli hu,
når med fryktsomt sinn han nu
seg mot verdensstaden vender.

ABCBACDDEFEFE
Og nå rykker målet nær.
Femte dag mot kvelden haster.
I det larmende kvarter
nå den siste natt de raster.
Og i neste dagnings skjær
Paulus ifra høyden ser
milevidt Campagnen bølger.
Når han så med blikket følger
veiens brede, rette spor
ser for første gang hans øye,
som en gråhvit sky i nord,
på de syv berømte høye,
verdensstaden trygg og stor.

ABAB
Og som toget fremad skrider,
medens dagen langsomt svinner,
reiser seg på veiens sider
døde slekters stolte minner.

AABCBDCD
Praktfullt, overdådig, strekker
seg i endeløse rekker
billedstøtter, bautastene,
mausoléer, minnesmerker,
hvite, skjære, marmorrene, 
eller mosgrodd, grå av elde,
en alle av mesterverker.
Vidnesbyrd om Romas velde.

ABCDCDABEEBFFGG
Men ei død ens skjønnhet blott,
også li v et s her man skuer.
I de dunkle lunders skygger,
opad klippenes terrasser
Romas rikfolk bor og bygger.
Her er borger og palasser, 
av og til en fyrstes slott
reiser seg, med stolte buer,
tårne, søyler, architraver,
i en krans av skjønne haver
fylt av roser, ranker, druer,
under sydens forårshimmel.
Veien er en samlet vrimmel,
som i broget prakt omspenner
alle aldre, alle stender.

ABBA
Se for liv i sceneriet:
Vårens blomstring, høstens øde,
livets terningkast blandt døde,
jordens ætt til jorden viet.

AABCBDDEFEGC
Her er sorgløshetens latter,
her er spørsmål og debatter.
Her er folk som spøker, spaser,
folk med hastverk, folk i mak.
Her er fattigdommens laser,
slitets trell, forkrøblet, trett,
levemannen, fet og mett,
tungt belessede slavinner,
tause, og med sløve sanser,
her er stolte romerinner,
som i ensom storhet pranger
under bærestolens tak.

ABACDCEEFF
Av og til en enkelt stanser
for å se de trette fanger,
voktet av de blanke lanser.
Ingen tenker, ingen aner
at i dette fangetog
går en mann med større planer
enn den største helt som slo
landets fiender, og dro
under folkejublens flom
seierskranset inn i Rom.

ABCBDD
At når alle helter segner
bleke, blødende i døden,
at når alle navne blegner
stjerner lik i morgenrøden,
skal til jordens ende hans
stå i dagens fulle glans.

ABCB
Den store fange sitter
med hånden under kinn;
så mange tanker krysser
igjennom sjel og sinn.

ABCB
Hans lengsels mål er rukket,
den lange reise slutt,
men akk, så sent det lyktes,
hans beste kraft er brutt.

ABCB
Vel er hans lenker løsnet,
han slipper hugg og slag,
uhindret kan han tjene
sin mester dag for dag.

ABCB
Dog er hans vei bevoktet,
som fange hit han kom,
som fange enn han venter
av keiseren sin dom.

ABCB
Og dagene blir uker
og ukene blir år.
Og årene de lange
strør sne i fangens hår.

ABCB
Den høye panne senkes
av sorger dag og natt,
den ranke rygg blir krøket,
og øyets lys blir matt.

ABBCDED
Men er hans rygg enn bøyet,
bevoktes enn hans dør,
til ørneflukt som før.
I tanken og i minnet
han ferdes viden om,
ti hegner han og freder
om hjertets helligdom.

ABCBDED
Han går de gamle stier,
og stanser her og der.
Filippi dog for alle
hans hjerte ligger nær
hva sterkt han vet og tror.
Timoteus er hos ham,
og prenter hvert hans ord.

ABCB
Han maner dem til troskap
i Kristus, som gjør sterk,
forvisset om at Herren
fullende vil sitt verk.

ABCB
For ham er Kristus livet,
og døden kun hans venn.
For deres skyld dog gjerne
han elsker livet enn.

ABCB
Hva engang hjertet blendet,
har tapt sin makt, sin glans.
Nå er hans hu kun livets
uvisnelige krans.

ABCB
Hva jordens er skal visne
som høstens løv i jord;
men etter livets vintre
et evig forår gror.

ABCB
«Så la bekymring fare;
gjør dagens strev til sang.
All godhets Gud i nåde
skal mette all deres trang.

ABCB
Han bygger livets under
i skjul av støvets kår;
når støvets skranker faller,
hans verk fullkomment står.

ABCB
Så la ei tidens skumring
fordunkle sjelens dag;
mot livets kyst oss fører
hver storm, hvert bølgeslag.

ABCB
Hver lysning over ferden
er seirens englebud.
I hvert et solstreif spiller
et glimt av lysets Gud.

ABCB
Vær signet, venner kjære,
min krone og min pryd;
Dere skjenket har mitt hjerte
på ny så stor en fryd.

ABCB
Jeg takker dere for gaven,
den lettet mine kår;
mest dog for hjertelaget
som gjennom gaven slår.

ABCB
Jeg armods kalk har drukket,
og prøvet sult og savn;
men også rike dager;
alt tjente meg til gavn.

ABCB
Dog — armod eller rikdom
for meg så lite gjaldt;
i livets løp jeg lærte
å bli tilfreds med alt.

ABCB
Gud fylle deres hjerter
til livets sol går ned,
med alle livsens goder,
men først og sist Guds fred.

ABCB
Vi sender brødres hilsen,
vår fryd, vår strid er én.
Vårt hjertes skjulte streben
er livets prøvesten.

ABCB
Så føler Kristi tjener
til alle folk sin gjeld.
Så bær han på sitt hjerte
de manges ve og vel.

ABCB
Ei hugg og slag og fengsel
Hans arbeidstrang har slukt.
Enn løfter tidt sin vinge
den bundne ørn til flukt.

ABCB
Så endelig i jubel
den store time slår,
da fri for bånd og lenker
den gamle fange står.

ABCB
I takk hans hjerte skjelver,
Guds løfte var ei tant.
Tross natten lang og skummel
hans frihets morgen rant.

ABCB
Og enn ham er beskåret
en rik og virksom dag.
På kjente trakter frydes
han enn i brødres lag.

ABCB
Han ordner og befester;
han hugger trygge spor,
og skaper faste former
for rikets kår på jord.


