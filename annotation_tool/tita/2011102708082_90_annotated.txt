TABAB
VIOLINEN OG LARMEN
Hver aften når skyggene stiger langsomt mot husenes tak
til tegn på at solen går ned langt ute hvor skogene suser
lyder en fjern violin, og skjønt den er ensom og svak
har den en hemmelig styrke som dypt under tonene bruser.

ABABCDCD
Jeg vet ikke hvem det kan være som spiller hver eneste kveld
i huset derover — kanhende en borskommen drømmer,
som sitter alene og ung i et ødslig og koldt hotell
her inne i byen, hvor livet i gatene strømmer,
i svimlende hvirvler, med hissig og huiende larm
fra høybane, biler og trikker, så gårdene murrer og dirrer
og luften er fylt av enhver mulig lyd for alarm,
fra skrikende menneskestruper til motorsirener som svirrer!

ABAB
Men skjønt violinen er ensom, lyder dens gylne røst
forunderlig ren gjennom larmen  en sang fra en fremmed stjerne
Og alltid bevinger den sinnet ved varsom og lokkende trøst
til flukt mot det store og stille og gåtefullt fjerne.


