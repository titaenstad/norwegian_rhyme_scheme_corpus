TABBA
ANTIOKIA
Ingen kjenner Herrens tanker,
ingen gransker helt hans råd.
Aldri makter mørkets dåd
for hans planer sette skranker.

AABBCC
Vidneskarens blod fikk gjøde
syndig jord til hellig grøde.
Vidneskaren, som ble plaget,
pint og pisket og forjaget
landet rundt, til døden viet,
ble til livsens verk befriet.

ABCD
Hver en flyktning ble en såmann.
Overalt hvor jøder bodde,
langt utover landets grenser,
sæden spredtes, sæden grodde.

ABAB
Vårens første vingeslag
suste over fjell og dale,
verdens nye, gylne dag
demret over nattens dvale.

ABAB
Dagen som de gamle skimtet
fjern og fager over jord
dagen som i syner glimtet
i den gamle seers ord.

ABBA
Se den rinner, Kristi dag!
Alle folk skal se dens komme,
hedenskapets natt er omme,
ål1les liv er Guds behag!

ABAC
Alle skranker må forsvinne,
alle grenser viskes ut,
folk og slekter, mann og kvinne,
alle, alt bli ett i Gud.

AABBCCB
Jøden dog kun langsomt aner
rekkevidden av Guds planer.
Selv med Kristi lys i sinn
stenger han seg ennu inn
i sin rases snevre rammer.
Selv i dagens gylne flammer
går han for dens klarhet blind.

AABBCC
Hist og her en lysets seir
glimter dog i mørekets leir:
I Samaria med glede
Filip, til Guds gjerning rede,
har med skjønne frukter tolket
rikets kongevei for folket.

ABAB
Og på Gasas øde slette,
lydig under korsets tegn,
han i dåbens vann fikk tvette
hedningen fra Morlands egn.

AABB
Og i syners billedtale
måtte Gud for Peter male
riket stort og ubegrenset :
«Rent er alt hva Gud har renset.»

AABB
For de eldstes ører dog
nesten er som fremmed sprog
disse sære rykters ord
om Guds verk i syd og nord.

ABBACCDD
Undren dog foruten like
vekker ryktet langveis fra,
helt fra Antiokia,
Syriens berømte, rike,
livsberuste hovedstad
Hedninger i flokk og rad
fra sin dårskaps vei seg vender,
og den sanne Gud bekjenner.

AABBCC
Der er duft av vår og sommer.
Mørket brytes — riket kommer.
Jerusalem har dette
rykte formet seg av spredte
ord fra folk som kom og gikk,
slik som det er ryktets skikk.

AABCDD
Ord til ord seg langsomt spinner,
så tilsist hver tvil forsvinner.
Jakob, menighetens leder,
Markus, Barnabas og Peter
sammen med de eldste grunder
over dette ryktets under.

AABB
Tar sin Mesters ord og bud
frem til drøftelse for Gud;
gransker med fornyet flid
hva er hendt den siste tid.

ABBACDECED
For en fordomsfri fortolkning
synes sakens løsning funnet.
Visselig er dagen rundet,
for den ganske jords befolkning,
klare ligger Herrens planer.
Dog som gammelt, muggent støv,
som et tett, forhekset spinn,
tusenårig skikk og vaner
legger seg om syn og sinn,
gjør den beste blind og døv.

AABB
Livet dog som vårens flom
stenges ei av bud og dom.
PFormen er en sluttet ring,
utenfor er ingen ting.

AABB
Men for livet synger kravet:
opp mot solen, frem til havet.
Formen kun det vunne enser,
livet kjenner ingen grenser.

AABB
Og fordi de eldste dog
Ivite vil til livets sprog,
derfor drøfter de så gjerne
ryktets budskap fra det fjerne.

ABCC
Og tilsist develger ut
Barnabas som sendebud,
forat han skal granske, prøve
verkets verd og tilsyn øve.

AABBCDE
Barnabas, den gode, sanne
«trøstens sønn» fra Cyperns strande,
full av iver, tro og ånd,
løst fra vaner, bud og bånd,
går i sin vei med lette trinn
til den skjønne verdensstad
ved Orontes.

ABCADDBEE
Meget mer
enn han ventet, her han finner.
Overveldet, hjerteglad
han Guds nådes under ser:
Greker, romere og jøder,
alle ett i enfold gløder
for den tro som sammen binder
sprog og raser, folk og stammer.
Sprengt er jødedommens rammer.

ABBACC
Barnabas, den edle gjest,
hilses overalt med glede
i den store broderkjede.
Hvor han kom, ble fryd og fest.
Som en fader var han rede
alltid til å råde, lede.

ABBA
Som en venn, en eldre bror
hjalp den svake han tilrette,
som en såmann rikt han spredte
livets sæd i hedningjord.

AABBCC
Og det ble som liv av døde
Som den gylne markens grøde
bølger rikt i sol og vind,
moden til å høstes inn,
sådan grodde åndens gull
frem av hedninghjerters muld.

ABAC
Men skal frost og storm ei skade
åndens løfterike sæd,
må den i Guds rikes lade
bringes snart i sikkerhet.

ABCCBADE
Barnabas alt mer og mer
føler høstens ansvar tynge.
Byrdene blir ham for svære,
ene han dem ei kan bære.
Men når han i brødres klynge
etter hjelp og støtte ser,
tanken stadig vender seg
sent og tidlig samme vel:

AABCCB
Saul fra Tarsus! Han er mannen,
rustet fremfor noen annen,
frigjort, modig, klok og sterk
til 4 hegne, til å lede,
til om høstens gull å frede,
til å modne nyskapt verk.


