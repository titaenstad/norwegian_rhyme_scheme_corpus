AABB
Fra avsats til avsats, fra topp til topp
stiger Elias på berget opp. 
Omsider overveldet han stanser,
det synger og suser gjennom alle hans sanser.

ABBA
Fast han knuger sin sterke stav:
til alle sider, så langt han øyner,
tinder bak tinder seg dristig høyner,
forvredent og vilt som et størknet hav.

AABCCB
Hva var vel alt hva hittil han så
mot Horebs veldige, ville platå ?
Ebal og Garisim, Jesreels slette,
Tabor og Gilead, Karmels rygg?
Ja, selv Libanon, bred og trygg?
Intet, nei intet er stort som dette.

AABB
Og midt i de tause granittregioner
tindenes konge i ensomhet troner:
Sin ai  høyt på sin skinnende stol,
med issen forgylt av den synkende sol.

ABBA
Guds hellige berg. Den Høyestes bolig.
Så døptes det fordum da Moses stod
i beven deroppe, og Herren god
talte med ham som en venn fortrolig.

AABBCC
Elias fornemmer i selvsamme stund:
her treder hans fot på hellig grunn.
Tør han gå nærmere? Fryktsom han nøler.
Spenningen tar ham. Det er som han føler
gjennom sin angst, sin smerte og vånde
sin store forgjengers mektige ånde.

AABBCDDC
Moses, Guds helt Han vaklet ei! 
Vek ei et skritt fra forsagelsens vei.
Han bygde Guds alter, og sviktet ikke
om folket foraktet de hellige skikke.
Ei flyktet han feigt om døden truet,
som fjell stod han fast i farens tid.
Jo tyngre tak, jo hetere strid,
dess mere hans hellige kampmeot luet.

ABCC
Hvem vover betrede det hellige sted
hvor han stod rank i Guds herlighet ?
Hvem vover på ny de hellige trinn
som fører til livets lønndom inn? 

ABBA
Elias lytter — — men allting sover.
Fjellvidden drømmer i skumringens ly.
Han nærmer seg hulen med hellig sky
mens minnenes åndedrag skjelver derover.

ABAB
Hulen er mørk, og natten med. 
Derinne Elias venter og våker,
mens timene sleper seg langsomt avsted,
og tunge og mørke er tankenes tåker.

AABB
Himlen er taus, som hulen er mørk
hjertet, som fjellet, en dødens ørk.
Ei glimt i natten, ei lysning seg tenner
ingen stemme fra Gud — ingen tornebusk brenner.

AABB
Hvorfor kom jeg hit? Hvilket gjøglende skinn
lokket min fot og dåret mitt sinn?
Hva håper jeg på?  Min smerte, min skam,
. hvor bunnløs den er, den rører ei ham.

AABCBC
Han velger og vraker som ødelanden,
velsigner den ene, forkaster den annen.
Hva er vel for ham et menneskekryp?
Hvem kan ham hjelpe? Hvem kan ham hindre?
Hva er vel i havets det store dyp
en vanndråpe mer eller mindre

ABAB
Så knuger et menneske blindhets bedrag,
når ene i natten det stirrer og stirrer,
men Herren, som bor i den evige dag,
ei menneskets jordfødte tanker forvirrer.

AABC
Av det som for oss synes brokker og dele,
lI han former utviklingens fullendte hele.
Han legger sin plan, han fremmer sitt råd,
og enser ei menneskets klager og gråt.

AABBCCDD
Av bønner som bedes, han hører kun dem
som fører hans verk mot fullendelsen frem.
Og dog — om hans hånd er fast, så bever
hans hjerte i ømhet mot alt som lever;
han kjenner vår skapning, han vet vi er støv,
en flyktende skygge, et skjelvende løv.
«Han kjenner vår ferd ad de stier steile,
og vet det er lett for vår fot å feile.


