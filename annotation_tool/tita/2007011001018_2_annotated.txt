TTAABCCB
VESTERÅLEN
FØRSTE SANG
Vær hilset Guds sol over klippenes sne!
Vær hilset du grønne på mark og i tre,
la tendes en vesteråls-sommer !
Hva skjønnere så du på denne vår jord
enn solen som glitrer i jøkel og fjord,
når blomster på markene flommer !

AABCCB
Velkommen vår sommer bak ploger av gjess,
når kua og smalen blir sloppet på gress
og bærer sin bjelle i fjellet !
Snart modnes vårt høy og vårt korn over strå
og bonden begynner å kvesse sin ljå
og slå over bakkehellet !

AABCCB
Da virkes ei bare med l1jåen på orv,
da kastes må også den myrvåte torv
av dammen med trenede armer.
Men stikkes og skjæres og raukes den må,
så såtes og lagres bak hus og i skjå,
før antendt i ovnen den varmer!

AABCCB
La tørres din torv og la tørkes ditt høy,
for sommerens tid er om kort  også drøy
når solen bak fjellene henger.
Men skjules dens glans i en skyggefull egn
bak skodde og drivende skyer av regn
så hesjer vi høyet på strenger !

AABCCB
Med avling og torv og vårt redskap i hus,
la høsten så komme med sus og med brus,
når hevden på marken vi sloger.
Vi vet og vi tror, om mot mørket vi går
at skjult under sneen der suser en vår
med sol over marker og skoger! 

AABCCB
Men skjønt er det også en vinterdag fri
å prøve vårt føre på flyvende ski
ned over de slyngede veier.
Mer strålende skjønt er vel intet å se
enn berge i sol under drivende sne
inn over de kuplede heier !

AABCCB
Skjønt fiskeren satt i sin gyngende båt,
forvåket og frossen, av sjøskvetten våt
han kjemper for seg og for sine!
Han lærer seg alt som den ørvesle kar'n
å bruke sin jukse og sette sitt garn
og fire en opkveilet line!

AABCCB
Om ofte han også bak slit og bak angst
kan fylle sin båt eller kyle med fangst,
så har han fortjent sin fortæring!
Å ride på stormen som farende glunt,
det er vel et ritt, der som idrett er sundt,
men skaffer en kummerlig næring !

AABCCB
Da bedre når lykken den driver sitt spill
og slipper mot landet den stimende sild,
da blir det- et yrende røre!
Når sølvminen drives så båten er full,
man hover i båten det flytende gull,
da er det en jubel å høre!

AABCB
Men. også når folket vil møtes til fest
og være i kirken en søndag som gjest,
skal hjerte i fryd seg fornøye!
få istemme englenes frydesang :
Æren er Guds i det høye!


