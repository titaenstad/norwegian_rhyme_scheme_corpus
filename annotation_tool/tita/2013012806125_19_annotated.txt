TIAABCCB
SANNHETEN
Til Egede-Nissen.
Den som forstår, med vredens glød,
at rikdom bygges opp på nød,
han vet hva sannhet er.
Usant blir alt, en løgnens tid
mot det: å kalle opp til strid
de undertryktes hær.

AABCCB
Du skjønte sannheten! Fra nord
hvor folket svalt i stormens spor
steg krav om menskeverd.
Ditt ord ble flamme hvor du kom:
bli opprørske av fattigdom,
smi lenkene til sverd!

AABCCB
Man sa til deg: se deg omkring,
livet har kanskje andre ting.
Du visste bedre selv.
Alt overskudd, alt skjønt er rov,
før der er skapt en større lov,
hvor ingen mann er trell.

AABCCB
Vår frihets juni, lys og blond,
gav du din glød. Frihetens ånd
ble til ditt åndedrag!
Og himlen sprengtes, høy og fri,
et rom for deg å puste i,
en rød oktoberdag.

AABCCB
Klart lød ditt ord. Hardt gikk du på.
Du evnet aldri å forstå
forsonlighetens menn.
Vårt hjertes ild skal herde stål.
Fordi vi har så store mål,
må vi ha langt igjen.

AABCCB
Blåøyet står du, varm og sterk, 
ombrust av ditt befrierverk:
rettferdighet skal skje!
Fra dette land, fra fjerne land
vi hilser deg  vår første mann
i sannhetens armé.


